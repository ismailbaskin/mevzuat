**6360 sayılı Kanun ile değişik hali**

[]{#K80 .anchor}**BELEDİYE GELİRLERİ KANUNU**

**Kanun Numarası : 2464**

**Kabul Tarihi : Tarih : 26/5/1981**

**Yayımlandığı R. Gazete : Tarih : 29/5/1981 Sayı : 17354**

**Yayımlandığı Düstur : Tertip : 5 Cilt : 20 Sayfa : 280**

*Bu Kanunun yürürlükte olmayan hükümleri için bakınız*

*"Yürürlükteki Bazı Kanunların Mülga Hükümleri Külliyatı"*

*Cilt:2 Sayfa: 1177*

BİRİNCİ KISIM

*Belediye Vergileri*

BİRİNCİ BÖLÜM

*Meslek Vergisi *

**Madde 1 - 11 – (Mülga: 18/5/1987 - 3365/1 md.)**

İKİNCİ BÖLÜM

*İlan ve Reklam Vergisi *

*Konu:*

**Madde 12 –** Belediye sınırları ile mücavir alanları içinde yapılan
her türlü İlan ve reklam, İlan ve Reklam Vergisine tabidir.

*Mükellef ve sorumlu:*

**Madde 13 –** İlan ve Reklam Vergisinin mükellefi, yurt dışından
gönderilen ilan ve reklamlar dahil olmak üzere, ilan ve reklamı kendi
adına yapan veya yaptıran gerçek veya tüzelkişilerdir.

İlan ve reklam işlerini mutat meslek olarak ifa edenler, başkaları adına
yaptıkları ilan ve reklamlara ait vergileri mükellefler adına ilgili
belediyeye yatırmaktan sorumludurlar.

*İstisna ve muaflıklar:*

**Madde 14 –** Aşağıda sayılan ilan ve reklamlardan vergi alınmaz.

1\. Türkiye Radyo Televizyon Kurumu tarafından yayınlanan ve yapılan ilan
ve reklamlar,

2\. Her türlü gazete, dergi ve kitaplarda yapılan ilan ve reklamlar,

3\. Gerçek kişilerin ikametgahlarının iç veya dış kapılarına konan ve
kimliklerini gösteren levhalar,

4\. İşletmelerin iştigal veya imal konusu maddelerinin ambalajları
üzerinde bulunan ve kendi işlerine ait ilan ve reklamları ile ambalaj
muhtevasından olan prospektüs ve tarifnameler,

5256

5\. Gerçek veya tüzel kişilere ait işyerlerinin içine veya dışına asılan
iş sahibinin kimliği ile işin mahiyetini gösteren ve alanı 1/2
metrekareyi aşmayan ışıksız levhalar, (Alanı 1/2 metrekareyi aşan
levhalar, aşan kısım üzerinden vergiye tabidir.)

6\. Genel ve katma bütçeli idareler ile il özel idarelerinin,
belediyelerin, köylerin ve bunların kuracakları birliklerin ve Posta -
Telgraf - Telefon ve T.C. Devlet Demiryolları İşletmelerinin yapacakları
her türlü ilan ve reklamlar,

7\. Siyasi Partiler Kanununa göre, siyasi partilerin siyasi faaliyet
sınırları içinde yapacakları ilan ve reklamlar,

8\. Altıncı bentte yazılı idarelerle, kooperatifler ve kamu kurumu
niteliğindeki meslek kuruluşları tarafından ülke ürünlerinin ve
turizminin reklamını yapmak ve herhangi bir ticari ve sınai kuruluşa ait
olmamak üzere hazırlanan her türlü levha ve afişlerle, aynı kuruluşlar
tarafından Türkiye'deki ticaret, sanayi, tarım ve mesleki
müesseselerinin isim ve ticaret unvanları ile ad ve adreslerini intiva
etmek üzere yayınlanacak kitap, broşür, katalog ve dergiler,

9\. Umumi mahallere reklam amacı ile konulacak sıra, bank ve benzeri
gereçler üzerindeki ilan ve reklamlar,

10\. Sinema ve tiyatroların kendi programlarına ilişkin olarak gösterinin
yapıldığı binanın içinde ve dış yüzünde yaptıkları ilan ve reklamlar.

*Tarife ve nispet:*

**Madde 15 –** İlan ve Reklam Vergisi aşağıdaki tarifeye göre alınır.

**(Değişik Tarife: 30/12/2004-5281/16 md.) Verginin Tutarı (YTL)**

***En az* *En çok***

1\. Dükkân, ticarî ve sınaî müessese ve serbest meslek erbabınca

çeşitli yerlere asılan ve takılan her çeşit levha, yazı ve resim gibi

tüm sabit ilân ve reklamların beher metrekaresinden yıllık olarak: 20
100

2\. Motorlu taşıt araçlarının içine veya dışına konulan ilân ve

reklamların beher metrekaresinden yıllık olarak: 8 40

3\. Cadde, sokak ve yaya kaldırımları üzerine gerilen, binaların

cephe ve yanlarına asılan bez veya sair maddeler vasıtasıyla yapılan

geçici mahiyetteki ilân ve reklamların metrekaresinden haftalık olarak:
2 10

4\. Işıklı veya projeksiyonlu ilân ve reklamlardan her metrekare için

yıllık olarak: 30 150

5\. İlân ve reklam amacıyla dağıtılan broşür, katalog, duvar ve

cep takvimleri, biblolar veya benzerlerinin her biri için: 0,01 0,25

6\. Mahiyeti ne olursa olsun yapıştırılacak çeşitli afişler ve

benzerlerinin beherinin metrekaresinden: 0,02 0,50

5257

Vergi tarifesinin uygulanmasında aşağıdaki esaslara uyulur:

a\) Metrekare üzerinden yapılan hesaplamalarda, yarım metrekareye kadar
olan kesirler yarım metrekareye, yarım metrekareyi aşanlar ise tam
metrekareye tamamlanır.

b\) Herhangibir yüzeye yazılmak, takılmak veya çizilmek suretiyle yapılan
ilan ve reklamlarda yazı ve resimlerin kapladığı alanın yüzölçümü esas
alınır.

c\) Çok cepheli ilan ve reklamlarda metrekare hesabı her cephe için ayrı
ayrı nazara alınır,

d\) Vergi tarifesinin 1, 2 ve 4 üncü bentlerinde belirtilen ilan ve
reklamların süresi 6 aydan; 3 üncü bendinde belirtilen ilan ve reklamın
süresi 1 haftadan az olursa vergi miktarının yarısı alınır. 6 ayı geçen
süreler 1 yıl, hafta kesirleri de tam hafta sayılır.

e\) Vergi tarifesinin 5 ve 6 ncı bentlerinde yer alan ve çok nüsha olarak
basılan ilan ve reklamlar üzerinde basımevinin ticari unvanı, adresi ve
kaç nüsha olarak basıldığı ayrıca belirtilir.

*Verginin tarhı ve ödenmesi:*

**Madde 16 –** Vergiye tabi ilan ve reklamlarda, ilan ve reklam işinin
mükellefçe yapılması halinde ilan veya reklam işinin yapılmasından önce
mükellef tarafından, ilan ve reklam işinin bu işi mutad meslek olarak
ifa edenler tarafından yapılması halinde ilan ve reklam işini yapanlarca
ilan veya reklamın yapıldığı ayı takip eden ayın 20 nci günü akşamına
kadar verilecek beyanname üzerine, tarh ve tahakkuk ettirilir.
Beyannameler vergi tarifesinin 1, 2, 3, 4, 5 ve 6 ncı bentlerinde yazılı
ilan ve reklamlarda bunların yayınlandığı, dağıtıldığı veya teşhir
edildiği mahallin belediyesine verilir,

İlan ve Reklam Vergisi, beyanname verme süresi içinde ödenir. Şu kadar
ki belediye meclisleri vergi tarifesinin 1, 2 ve 4 üncü bentlerinde
yazılı yıllık ilan ve reklamlara ait vergileri, yılı içinde, iki eşit
taksitte almaya yetkilidirler.

İlan ve Reklam Vergisinin ödendiğinin belgelendirilmesi yönünden ilgili
belediyeler gerekli usulleri ihdas edebilirler.

ÜÇÜNCÜ BÖLÜM

*Eğlence Vergisi*

*Konu:*

**Madde 17 –** Bu Kanunun 21 inci maddesinde belirtilen ve belediye
sınırları ile mücavir alanlar içinde yer alan eğlence işletmelerinin
faaliyetleri Eğlence Vergisine tabidir.

*Mükellef:*

**Madde 18 –** Verginin mükellefi, eğlence yerlerini işleten gerçek veya
tüzelkişilerdir.

*İstisna ve muaflıklar:*

**Madde 19 –** Aşağıda belirtilen eğlence faaliyetlerinden bu vergi
alınmaz:

1\. Ulusal bayramlar veya tarihi özellik taşıyan günler nedeniyle genel
ve katma bütçeli idareler ile il özel idareleri, belediyeler, köyler ve
bunların kurdukları birlikleri tarafından düzenlenen ve kazanç amacı
gütmeyen tören, şenlik, müsabaka ve gösterilerle balo, temsil ve benzeri
faaliyetler,

2\. Genel ve katma bütçeli idareler, il özel idareleri, belediyeler ve
köyler tarafından kültürel, sosyal, turistik ve ekonomik amaçlarla
düzenlenen kongre, konferans, fuar, festival, şenlik, sergi ve benzeri
faaliyetler ile tertip edilen eğlenceler ve konserler.

3\. Eğitim ve öğretim kuruluşları ile okul dernekleri, kamu yararına
çalışan dernekler, orduevleri, askeri gazinolar ve askeri dinlenme
tesislerinde tertiplenen eğlenceler.

4.**(Değişik: 14/3/2007-5602/10 md.)** Spor Toto Teşkilat Başkanlığı
tarafından düzenlenen müşterek bahis oynanması.

5\. **(Ek : 3/10/1984 - 3048/1 md.)** Bira, alkollü içki içilmeyen,
satılmayan ve ruhsatnamelerde kahvehane, kıraathane, çayhane ve çay
ocakları olduğu belirtilen yerler.

5258

*Matrah:*

**Madde 20 –** 1. Biletle girilen yerlerde, Eğlence Vergisi hariç olmak
üzere bilet bedeli olarak sağlanan gayri safi hasılat (bilet bedeli
dışında bağış veya başka adlar altında alınan paralar dahil).

2\. **(Değişik: 14/3/2007-5602/10 md.)** Müşterek bahislerde,
iştirakçilerden tahsil edilen tutardan Katma Değer Vergisi düşüldükten
sonra kalan tutar.

3\. **(Değişik: 3/10/1984 - 3048/2 md.)** Biletle girilmesi zorunlu
olmayan bar, pavyon, gazino, gece kulübü, taverna, diskotek, kabare,
dansing, bilardo ve masa futbolu salonları gibi eğlence yerlerinde işin
mahiyetine göre çalışılan her gün için Belediye Meclislerince takdir
edilecek miktardır.

*Nispet ve miktar:*

**Madde 21 –** Eğlence Vergisi aşağıdaki nispet ve miktarlarda alınır.

**Verginin **

**Nispeti**

***% ***

I – Biletle Girilen Yerlerde :

1\. Yerli film göstermelerinden^(1)^ ^(2)^ 20 **(10) **

2\. Yabancı film göstermelerinden^(1)\ (2)^ 50 **(10) **

3\. Tiyatro, opera, operet, bale, karagöz, kukla ve orta-

oyunundan^(3)^  5  **(0)**

4\. Spor müsabakaları, at yarışları ve konserlerden 10

5\. Sirkler, lunaparklar, çalgılı bahçeler ve benzerle-

rinden 20

II – **(Değişik: 14/3/2007-5602/10 md.)** Müşterek Bahislerde: 5

III – **(Değişik: 30/12/2004-5281/17 md.)** Biletle girilmesi zorunlu

olmayan eğlence yerlerinden (Günlük, YTL) 5 100

**(Ek ikinci fıkra: 21/2/2001 – 4629/6 md.;Değişik: 3/3/2004 – 5101/2
md.)** (I) numaralı bendin (1) ve (2) numaralı alt bentleri ile yerli ve
yabancı film gösterimlerine ilişkin belirlenen vergi bu Kanunun 22 nci
maddesinin (1) numaralı bendinde öngörüldüğü şekilde hesaplanarak
biletler kullanılmadan önce mahallin mal müdürlüğüne veya muhasebe
müdürlüğüne emaneten yatırılır. Ödemenin yapıldığına dair banka
dekontunun ibrazı üzerine belediye tarafından biletlere özel damga
konulur. Ödeme yapmayanlar hakkında 6183 sayılı Amme Alacaklarının
Tahsil Usulü Hakkında Kanun hükümleri uygulanır. Bahsi geçen yerlerde
toplanan meblağın % 75’i Kültür ve Turizm Bakanlığı Merkez Saymanlık
hesabına, % 25’i ilgili belediyeye tahsilini takip eden ayın onbeşinci
günü akşamına kadar aktarılır. **(Ek cümle: 30/12/2004-5281/17 md.)**
Maliye Bakanlığı yukarıdaki şartlara bağlı kalmaksızın, biletle girilen
yerlere ilişkin eğlence vergisinin hesaplanması ve ödenmesine dair
işlemlerin ödeme kaydedici cihaz kullanılarak yapılmasına ait usûl ve
esasları belirlemeye yetkilidir.^(4)^

*Verginin ödenmesi:*

**Madde 22 –** 1. Vergi biletle girilen yerlerde bilet bedellerine
eklenmek suretiyle hesaplanır ve belediye tarafından özel damga
konulması sırasında ödenir. Bu

——————————

*(1) Bu altbentlere Kanunla getirilmiş olan miktar aynen bırakılmış;
9/12/1997 tarih ve 97/10349 sayılı Kararname ile 16/12/1997 tarihinden
geçerli olarak tesbit edilen miktarlar ise, metne parantez içinde siyah
punto ile işlenmiştir. Daha önce Kararname ile yapılan değişiklik için
Bu Kanunun sonundaki "KARARNAMELER İLE YAPILAN DEĞİŞİKLİKLER CETVELİ"ne
bakınız. *

*(2) 20/12/2000 tarih ve 4611 sayılı 2001 yılı Mali Yılı Bütçe Kanununun
67 nci maddesi aşağıdaki hükmü getirmiştir. “(1) ve (2) numaralı alt
bentleri uyarınca yerli ve yabancı film gösterimlerinden tahsil olunan
vergi gelirlerinin % 75’i bu Kanunun yayımını izleyen ay başından
itibaren 3257 sayılı Kanunun 10 uncu maddesine göre oluşturulan “Sinema
ve Müzik Sanatını Destekleme Fonu” payı olarak ayrılır. Söz konusu
tutarlar tahsilini takip eden ayın onbeşinci günü akşamına kadar ilgili
belediyeler tarafından adı geçen Fonun T.C. Ziraat Bankası Merkez Şubesi
nezdindeki hesabına yatırılır. Süresinde yatırılmayan fon paylarının
tahsilinde 6183 sayılı Amme Alacaklarının Tahsil Usulü Hakkında Kanun
hükümleri uygulanır.”*

*(3) Bu alt bentte Kanunla getirilmiş olan miktarlar aynen bırakılmış;
7/1/1991 tarih ve 91/1365 sayılı Kararname ile 1/1/1991 tarihinden
geçerli olarak tesbit edilen miktarlar ise metne parantez içinde siyah
punto ile işlenmiştir. Daha önce Kararname ile yapılan değişiklik için
bu Kanunun sonundaki "KARARNAMELER İLE YAPILAN DEĞİŞİKLİKLER CETVELİ"ne
bakınız,*

*(4) 30/12/2004 tarihli ve 5281 sayılı Kanunun 17 nci maddesiyle, bu
fıkrada yer alan “ her ayın onbeşinci günü akşamına kadar“ ibaresi, “
biletler kullanılmadan önce“ olarak değiştirilmiş ve metne işlenmiştir.*

5259

suretle alınan biletlerin kullanılmadan iadesi halinde peşin olarak
ödenen vergi geri verilir.

Genel ve Katma Bütçeli idarelerle İl Özel İdareleri ve köyler tarafından
yürütülen spor müsabakaları, at yarışları ve benzeri faaliyetlerde bilet
bedeli ile birlikte alınan vergi takip eden 20 gün içinde ilgili
belediyeye ödenir.

2\. Müşterek bahislerde her aya ait vergi o ayı takip eden ayın 20 nci
günü akşamına kadar ilgili belediyeye bir beyanname ile bildirilir ve
aynı sürede ödenir.

3\. Biletle girilmesi zorunlu olmayan eğlence yerlerinde her aya ait
vergi o ayı takip eden ayın 20 nci günü akşamına kadar ilgili belediyeye
yatırılır.

DÖRDÜNCÜ BÖLÜM

*Akaryakıt Tüketim Vergisi*

**Madde 23 - 28 – (Mülga: 7/11/1984 - 3074/8 md.)**

BEŞİNCİ BÖLÜM

*Çeşitli Vergiler*

*1. Haberleşme vergisi:*

*Konu:*

**Madde 29 – (Değişik: 4/12/1985 - 3239/119 md.)**

Belediye sınırları ve mücavir alanlar içinde Posta Telgraf Telefon
işletmesi tarafından tahsil edilen telefon, teleks, faksimili ve data
ücretleri (tesis, devir ve nakil ücretleri hariç) Haberleşme Vergisine
tabidir.

Mükellef:

**Madde 30 –** Haberleşme Vergisinin mükellefi, telefon, teleks,
faksimili ve data ücretlerini tahsil eden Posta Telgraf Telefon
İdaresidir.

Matrah:

**Madde 31 –** Haberleşme Vergisinin matrahı, tesis, devir ve nakil
ücretleri hariç olmak üzere tahsil edilen ücrettir. Matraha gider
vergileri dahil edilmez.

Nispet:

**Madde 32 – (Değişik birinci cümle: 12/1/1989 - 3517/5 md.)**
Haberleşme vergisinin nispeti yüzde 1'dir. Ancak genel ve katma bütçeli
kurumlarla il özel idare ve belediyelere ve bunların kurdukları
birliklere ait teleks, faksimili ve data ücretinden vergi alınmaz.

*Beyan ve ödeme:*

**Madde 33 –** Bir ay içinde tahsil edilen telefon, teleks, faksimili ve
data ücretlerine isabet eden Haberleşme Vergisi, ilgili belediyeye
tahsilatı takip eden ayın sonuna kadar bir beyanname ile bildirilir ve
aynı süre içinde tediye edilir.

Beyannamelerin şekil ve muhtevası İçişleri ve Maliye Bakanlıklarınca
tayin ve tespit olunur.

*2. Elektrik ve havagazı tüketim vergisi:*

*Konu:*

**Madde 34 –** Belediye sınırları ve mücavir alanlar içinde elektrik ve
havagazı tüketimi, Elektrik ve Havagazı Tüketim Vergisine tabidir.

*Mükellef ve sorumlu:*

**Madde 35 –** Elektrik ve Havagazı tüketenler, Elektrik ve Havagazı
Tüketim Vergisini ödemekle mükelleftirler.

5260

**(Değişik ikinci fıkra: 9/7/2008-5784/14 md.)** 20/2/2001 tarihli ve
4628 sayılı Elektrik Piyasası Kanununa göre elektrik enerjisini tedarik
eden ve havagazını dağıtan kuruluşlar, satış bedeli ile birlikte bu
verginin de tahsilinden ve ilgili belediyeye yatırılmasından
sorumludurlar. Organize sanayi bölgelerinde tüketilen elektrik
enerjisinin vergisini organize sanayi bölgeleri tüzel kişiliklerine
elektriği temin eden kuruluş öder.

*İstisnalar:*

**Madde 36 –** Aşağıdaki yazılı yerlerde ve şekillerde tüketilen
elektrik ve havagazı vergiden müstesnadır.

1\. Kazanç amacı gütmemek şartıyla işletilen; hastane, dispanser, klinik,
sağlık ocağı ve merkezleri, rehabilitasyon, teşhis ve tedavi merkez ve
kurumları, doğum ve çocuk bakımevleri, kreşler, sanatoryum, Prevantoryum
gibi sağlık kuruluşları ile düşkünler evi, yetimhaneler, Çocuk Esirgeme
Kurumu ve korunmaya muhtaç çocukları koruma birliklerine ait çocuk
yurtları ve bunlara bağlı işyerleri gibi sosyal yardım kuruluşlarında,

2\. Dini hizmetlerin ifasına mahsus ve umuma açık bulunan cami, mescit,
kilise ve havra gibi ibadethanelerde,

3\. Milletlerarası panayır, sergi ve fuarlarda, bunların giriş
yerlerinde, mal teşhir edilen ve satılan pavyonlarda,

4\. Doğrudan doğruya elektrik ve havagazı üreten dağıtım ve istihsal
müesseselerinde.

*Matrah:*

**Madde 37 – (Değişik : 9/7/2008-5784/15 md.)**

Verginin matrahı; elektriğin iletimi, dağıtımı ve perakende satış
hizmetlerine ilişkin bedelleri hariç olmak üzere, elektrik enerjisi
satış bedeli ile havagazının satış bedelidir. Matraha vergi, fon ve
paylar dahil edilmez.

*Nispet:*

**Madde 38 –** Elektrik ve Havagazı Tüketim Vergisi aşağıda gösterilen
nispetlerde alınır.

a\) İmal ve istihsal, taşıma, yükleme boşaltma, soğutma, telli ve telsiz
telgraf ve telefon müraselesi işlerinde tüketilen elektriğin satış
bedeli üzerinden yüzde 1,

b\) (a) bendi dışında kalan maksatlar için tüketilen elektriğin satış
bedeli üzerinden yüzde 5,

c\) Havagazının satış bedelinden yüzde 5.

*Beyan ve ödeme: ^(1)\ ^*

**Madde 39 –** Elektrik enerjisini tedarik eden veya havagazını dağıtan
kuruluşlar tahsil ettikleri vergiyi, tahsil tarihini takibeden ayın 20
nci günü akşamına kadar belediyeye bir beyanname ile bildirmeye ve
vergiyi aynı sürede ödemeye mecburdurlar. Elektrik ve havagazı işleri
bütçesi içinde yer alan belediyeler bu hükümden müstesnadır.

*3.Yangın sigortası vergisi:*

*Konu:*

**Madde 40 –** Belediye sınırları ve mücavir alanlar içindeki menkul ve
gayrimenkul mallar için yapılan yangın sigortaları dolayısıyla alınan
primler; Yangın Sigortası Vergisine tabidir.

*Mükellef:*

**Madde 41 –** Yangın Sigortası Vergisini, sigorta şirketleri ödemekle
mükelleftir.

*Matrah:*

**Madde 42 –** Yangın Sigortası Vergisinin matrahı, yapılan yangın
sigorta muameleleri dolayısıyla alınan primlerin tutarıdır.

–––––––––––––

*(1) 9/7/2008 tarihli ve 5784 sayılı Kanunun 16 ncı maddesiyle; bu
maddenin birinci cümlesinde yer alan “Elektrik ve havagazını” ibaresi
“Elektrik enerjisini tedarik eden veya havagazını” şeklinde
değiştirilmiş ve metne işlenmiştir.*

5261

Sigorta şirketleri vergilendirme dönemi içinde iptal edilen yangın
sigorta muamelelerine ait primleri, iptalin vukubulduğu döneme ait
matrahtan indirilebilirler.

*Nispet:*

**Madde 43 –** Yangın Sigortası Vergisinin nispeti yüzde 10'dur.

*Beyan ve ödeme:*

**Madde 44 –** Mükellefler bir ay içindeki vergiye tabi muamelelerini
ertesi ayın 20 nci günü akşamına kadar bağlı bulundukları belediyeye bir
beyanname ile bildirmeye ve hesaplanan vergiyi aynı sürede ödemeye
mecburdurlar. Beyannamelerin şekil ve muhtevası Maliye ve Ticaret
bakanlıklarının görüşü alınarak İçişleri Bakanlığınca tayin ve tespit
olunur.

*4. Çevre temizlik vergisi:* ^(1)^

**Mükerrer Madde 44 – (Değişik:25/12/2003 - 5035/41 md.)**

Belediye sınırları ve mücavir alanlar içinde bulunan ve belediyelerin
çevre temizlik hizmetlerinden yararlanan konut, iş yeri ve diğer
şekillerde kullanılan binalar çevre temizlik vergisine tabidir.

Genel ve katma bütçeli idareler, il özel idareleri, belediyeler, köyler,
bunların kuracakları birlikler, darülaceze ve benzeri kuruluşlar ve
üniversiteler tarafından münhasıran hizmetlerinde kullanılan binalar,
Kızılay Genel Merkezi ile şubeleri ve kampları, Kredi ve Yurtlar
Kurumuna ait öğrenci yurtları ile umuma açık ibadet yerleri, karşılıklı
olmak şartıyla elçilik ve konsolosluk hizmetlerinde kullanılanlarla
elçilerin ikametine mahsus olan binalar, milletlerarası kuruluşlar ve
bunların temsilcilikleri tarafından kullanılan binalar ile bunların
müştemilatı vergiye tâbi değildir.

Verginin mükellefi, binaları kullananlardır. Mükellefiyet binanın
kullanımı ile başlar.

**(Değişik dördüncü fıkra: 30/12/2004-5281/18 md.)** Konutlara ait çevre
temizlik vergisi, su tüketim miktarı esas alınmak suretiyle metreküp
başına büyükşehirlerde 15 YKr, diğer yerlerde 12 YKr olarak hesaplanır.

**(Değişik beşinci fıkra: 30/12/2004-5281/18 md.)** İşyerleri ve diğer
şekilde kullanılan binalara ait Çevre Temizlik Vergisi, aşağıdaki
tarifeye göre alınır ve büyükşehirlerde % 25 artırımlı uygulanır.

**Yıllık Vergi Tutarı (YTL)**

  --------------------- ----------------- ----------------- ----------------- ----------------- -----------------
  ***Bina Grupları***   ***1. Derece***   ***2. Derece***   ***3. Derece***   ***4. Derece***   ***5. Derece***
  **1. Grup**           1.400             1.120             840               700               560
  **2. Grup**           850               670               500               420               340
  **3. Grup**           560               450               340               280               225
  **4. Grup**           280               225               170               140               115
  **5. Grup**           170               140               100               85                70
  **6. Grup**           85                70                50                40                30
  **7. Grup**           30                25                18                15                12
  --------------------- ----------------- ----------------- ----------------- ----------------- -----------------

 

Belediyenin çevre temizlik hizmetlerinden yararlanan ancak, su
ihtiyacını belediyece tesis edilmiş su şebekesi haricinden karşılayan
konutlara ilişkin çevre temizlik vergisi, yukarıdaki tarifenin yedinci
grubunun belediye meclisince belirlenecek derecesi üzerinden hesaplanır.

Su tüketim miktarı esas alınmak suretiyle hesaplanan çevre temizlik
vergisi, su faturasında ayrıca gösterilmek suretiyle tahakkuk etmiş
sayılır. Bu suretle tahakkuk eden vergi, su tüketim bedeli ile birlikte
belediyelerce tahsil edilir. Su ve kanalizasyon hizmetleri ayrı bir
kanunla düzenlenmiş bulunan büyük şehir belediye sınırları ve mücavir
alanlardaki çevre temizlik vergisi ise 20.11.1981 tarihli ve 2560 sayılı
Kanun hükümlerine göre kurulan su ve kanalizasyon idarelerince tahsil
edilir.

––––––––––––––

*(1) Bu maddenin 1/1/2013 tarihinden itibaren uygulanması ile ilgili
olarak; 31/12/2012 tarihli ve 28514 (4.Mükerrer) sayılı Resmi Gazete'de
yayımlanan Maliye Bakanlığının 42 Seri No.'lu Tebliğine bakınız.*

5262

İş yeri ve diğer şekillerde kullanılan binalara ait çevre temizlik
vergisi, belediyelerce binaların tarifedeki derecelere intibak
ettirilmesi üzerine her yılın Ocak ayında yıllık tutarı itibarıyla
tahakkuk etmiş sayılır. Tahakkuk eden vergi, bir defaya mahsus olmak
üzere, belediyelerin ilan mahallerinde bir ay süreyle topluca ilan
edilir. İş yeri ve diğer şekilde kullanılan binalarla ilgili olarak
tahakkuk eden bu vergi, her yıl, emlak vergisinin taksit sürelerinde
ödenir.

Su ve kanalizasyon idareleri büyük şehir dahilindeki her ilçe veya ilk
kademe belediyesinin belediye ve mücavir alan sınırları içinde bulunan
konutlara ilişkin olarak tahsil ettiği çevre temizlik vergisi ile bu
verginin süresinde ödenmemesi nedeniyle tahsil ettiği gecikme zammının
yüzde seksenini tahsilatı takip eden ayın yirminci günü akşamına kadar
bir bildirim ile ilgili belediyeye bildirerek aynı süre içinde öder.
Tahsil edilen vergi ve gecikme zammının yüzde yirmisini ise münhasıran
çöp imha tesislerinin kuruluş ve işletmelerinde kullanılmak üzere büyük
şehir belediyesinin hesabına tahsilatı takip eden ayın yirminci günü
akşamına kadar aktarır. Büyük şehir belediye sınırları içinde bulunan
belediyelerin kendileri tarafından tahsil edilen çevre temizlik
vergisinin yüzde yirmisi aynı esaslar çerçevesinde büyük şehir
belediyelerine aktarılır.

Tahsil ettiği vergiyi veya gecikme zammını yukarıda belirtilen süre
içinde ilgili belediyeye yatırmayan idarelerden, bu tutarlar 6183 sayılı
Amme Alacaklarının Tahsil Usulü Hakkında Kanun hükümlerine göre gecikme
zammı tatbik edilerek tahsil edilir.

Bu maddenin dördüncü ve beşinci fıkralarında yer alan tutarlar, her yıl
yeniden değerleme oranında artırılır. Bu tutarların belirlenmesinde,
vergi tutarlarının yüzde beşini aşmayan kesirleri dikkate alınmaz.

Bakanlar Kurulu; beşinci fıkradaki tarifede yer alan bina gruplarını
belirlemeye ve bu maddenin dördüncü ve beşinci fıkralarında yer alan
tutarları yöreler, belediyelerin nüfusları ve bina grupları itibarıyla
ayrı ayrı dörtte birine kadar indirmeye veya yarısına kadar artırmaya
yetkilidir.

Belediye meclisleri, bulundukları mahallin sosyal ve ekonomik
farklılıkları ile büyüklüklerini de dikkate alarak binaların hangi
dereceye gireceğini tespit etmeye yetkilidir.

Maliye Bakanlığı, mükellefiyetle ilgili olarak bildirim verdirmeye ve
buna ilişkin usulleri belirlemeye, İçişleri Bakanlığının da görüşünü
alarak bu maddenin uygulanmasına ilişkin usul ve esasları belirlemeye
yetkilidir.

İKİNCİ KISIM

*Belediye Harçları*

BİRİNCİ BÖLÜM

*Temizleme ve Aydınlatma Harcı*

**Madde 45 - 51 – (Mülga: 4/12/1985 - 3239/142 md.)**

İKİNCİ BÖLÜM

*İşgal Harcı *

*Konu:*

**Madde 52 –** Belediye sınırları içinde bulunan aşağıdaki yerlerden
herhangi birinin satış yapmak veya sair maksatlarla ve yetkili
mercilerden usulüne uygun izin alınarak geçici olarak işgal edilmesi,
İşgal Harcına tabidir:

1\. Pazar veya panayır kurulan yerlerin, meydanların, mezat yerlerinin
her türlü mal ve hayvan satıcıları tarafından işgali,

5262-1

2\. Yol, meydan, pazar, iskele, köprü gibi umuma ait yerlerden bir
kısmının herhangi bir maksat için işgali,

3\. Motorlu kara taşıtlarının park etmeleri için il trafik
komisyonlarının olumlu görüşü alınarak belediyelerce şehir merkezlerinde
tesis edilen ve işletilen mahallerin çalışma saatleri içinde, taşıtlar
tarafından işgali (Bisiklet ve motosikletler hariç)

Yukarıda sayılan yerlerin izinsiz işgalleri mükellefiyeti kaldırmaz.

**(Ek fıkra: 3/3/2004 – 5101/3 md.)** 5846 sayılı Fikir ve Sanat
Eserleri Kanunu kapsamında korunan eser, icra ve yapımların tespit
edildiği kitap, kaset, CD, VCD ve DVD gibi taşıyıcı materyallerin
birinci fıkrada bahsi geçen yerlerde satışına izin verilmez.

*Mükellef:*

**Madde 53 –** İşgal Harcını, işgali harca tabi yerleri 52 nci maddede
yazılı maksatlarla işgal edenler ödemekle mükelleftir.

*İstisnalar:*

**Madde 54 –** Aşağıda gösterilen kara taşıtlarının işgalleri İşgal
Harcından müstesnadır.

1\. Genel ve katma bütçeli idarelerle, il özel idareleri, belediye ve
köylerin ve bunların teşkil ettikleri birliklerin kara taşıtlarının
işgalleri,

2\. İlgili mevzuata uygun olarak kara ticari taşıtlarının beklemelerine
tahsis edilen yerlerin bu taşıtlarca işgalleri.

*Matrah:*

**Madde 55 –** İşgal Harcının matrahı 52 nci maddenin 1 ve 2 nci
bentlerinde yazılı işgallerde işgal edilen yerlerin metrekare olarak
alanı veya hayvan adedi, 3 üncü bendinde yazılı işgallerde taşıt
adedidir.

*Harcın tarifesi:*

**Madde 56 –** İşgal harcı aşağıda gösterilen hadler içinde düzenlenecek
tarifeye göre alınır.

  ----------------------------------------------------------------------- ------------------------- --------------
  ** **                                                                   **Harcın Tutarı (YTL)**
                                                                          
  ** (Değişik Tarife: 30/12/2004-5281/19 md.)**                           

                                                                          ***En az***

  1\. 52 nci maddenin (1) ve (2) numaralı bentlerinde yazılı işgallerde    
  beher metrekare için günde:                                             
                                                                          0,5

  2\. 52 nci maddenin (1) numaralı bendinde yazılı hayvan satıcılarının    
  işgallerinde;                                                           
                                                                           
  a\) Satışı yapılan küçükbaş hayvan başına:                              
                                                                          
  b\) Satışı yapılan büyükbaş hayvan başına:                              

                                                                          0,5

                                                                          1

  3\. 52 nci maddenin (3) numaralı bendinde yazılı işgallerde;              
                                                                          
  a\) Her taşıttan beher saat için:                                       
                                                                          
  b\) Parkmetre çalıştırılan yerlerde beher saat için:                    

                                                                          0,25

                                                                          0,5
  ----------------------------------------------------------------------- ------------------------- --------------

Tarifenin (1) numaralı bendindeki harçların hesabında metrekare
kesirleri tam sayılır ve tam günü aşan işgallerde altı saatten az
süreler atılır, fazlası tam gün sayılır.

*Harcın ödenmesi:*

**Madde 57 –** İşgal harcı belediyelerin yetkili kılacakları memur veya
kişilerce makbuz karşılığında tahsil edilir.

ÜÇÜNCÜ BÖLÜM

*Tatil Günlerinde Çalışma Ruhsatı Harcı*

*Konu:*

**Madde 58 –** Hafta tatili ve ulusal bayram günlerinde çalışmaları
belediyelerce izne bağlı işyerlerine ruhsat verilmesi, Tatil Günlerinde
Çalışma Ruhsatı Harcına tabidir.

5262-2

*Mükellef:*

**Madde 59 –** Tatil Günlerinde Çalışma Ruhsatı Harcının mükellefi
kendisine çalışma ruhsatı verilen gerçek veya tüzelkişidir.

*Harcın tarifesi:*

**Madde 60 – (Değişik: 30/12/2004-5281/20 md.)**

Tatil Günlerinde Çalışma Ruhsatı Harcı, işin mahiyetine göre yılda 20
YTL’den az; 800 YTL’den çok olmamak üzere belediye meclislerince tespit
edilir.

*Mükellefiyet dönemi ve harcın ödenmesi:*

**Madde 61 –** Tatil Günlerinde Çalışma Ruhsatı Harcının mükellefiyet
dönemi, çalışma izninin kullanılacağı takvim yılıdır. Yıl içinde
mükellefiyete girilmesi veya işin terk edilmesi hallerinde mükellefiyet,
çalışılan süreye inhisar eder. Mükellefiyete girilen veya
mükellefiyetten çıkılan ay kesirleri tam ay sayılır.

Tatil Günlerinde Çalışma Ruhsatı Harcı, makbuz karşılığında peşin olarak
alınır. Harcı ödenmemiş ruhsatlar geçerli değildir.

*Adi ortaklıklarda harcın muhatabı:*

**Madde 62 –** Adi Ortaklıklarda harç, ortaklık adına ortaklardan
birinden alınır. Ortaklardan herbiri harcın ödenmesinden müteselsilen
sorumludur.

5263

DÖRDÜNCÜ BÖLÜM

*Kaynak Suları Harcı *

*Konu:*

**Madde 63 –** Özel kaplara doldurulup satılacak olan kaynak sularının
(işlenmiş sular dahil) belediyelerce denetlenerek hangi kaynaklara ait
olduklarını gösterecek şekilde bu kaplara özel işaret konulması, Kaynak
Suları Harcına tabidir.^(1)^

*Mükellef:*

**Madde 64 –** Kaynak Suları Harcını, kaynak sularını özel işaretli
kaplara doldurup satanlar ödemekle mükelleftirler.

*Tarife: ^(2)^*

**Madde 65 –** Kaynak suları harcı, aşağıdaki hadler içinde düzenlenecek
tarifeye göre alınır.

  ------------------------------------------------------------- ------------------------- --------------
  **(Değişik tarife: 30/12/2004-5281/21 md.)**                  **Harcın Tutarı (YTL)**
                                                                
  ** **                                                         

                                                                ***En az***

  1 litreye kadar olan şişe ve benzeri kaplardan (kap başına)   0,01

  1 litreden büyük şişe ve benzeri kaplardan (beher litre)      0,005
  ------------------------------------------------------------- ------------------------- --------------

*Harcın ödenmesi:*

**Madde 66 –** Kaynak Suları Harcı, bu suların satışa arzı için kaplara
doldurulmasını müteakip, kaplar üzerine özel işaret konulması sırasında
bu işi yapan belediyeye makbuz karşılığı peşin olarak ödenir. Başka bir
belediye sınırları ve mücavir alanları içinde satışa arz edilen kaynak
sularından ikinci bir kez harç alınmaz.

BEŞİNCİ BÖLÜM

*Tellallık Harcı*

*Konu:*

**Madde 67 –** Belediye sınırları ve mücavir alanlar içinde belediyelere
ait hal, balıkhane, mezat yerleri ve ilgilinin isteğine bağlı olarak
belediye münadisi veya tellalı bulundurulan sair yerlerde, gerçek veya
tüzelkişiler tarafından her ne surette olursa olsun her çeşit menkul ve
gayrimenkul mal ve mahsüllerin satışı, Tellallık Harcına tabidir.

*Mükellef:*

**Madde 68 –** Tellallık Harcını, mal ve mahsullerini satan gerçek veya
tüzel kişiler ödemekle mükelleftirler.

——————————

*(1) Bu maddeye; 30/12/2004 tarihli ve 5281 sayılı Kanunun 21 inci
maddesiyle, “kaynak sularının“ ibaresinden sonra gelmek üzere “işlenmiş
sular dahil) ibaresi eklenmiş ve metne işlenmiştir.*

*(2) Bu maddede düzenlenen harç oranlarıyla ilgili olarak; 7/5/2005
tarihli ve 25808 sayılı Resmi Gazete’de yayımlanan 13/4/2005 tarihli ve
2005/8730 sayılı Bakanlar Kurulu Kararının Eki Listeye bakınız.*

5264

Gerçek veya tüzelkişiler yapacakları satışları, satış yapmadan önce
belediye veya mahallindeki belediye ilgililerine haber vermekle
ödevlidirler. Haber verilmediği takdirde harç yüzde 50 fazlasıyla tahsil
olunur.

*Matrah:*

**Madde 69 –** Telallık Harcının matrahı, harcın konusuna giren
satışların gayri safi tutarıdır. Bu tutardan hangi ad ile olursa olsun
hiçbir indirim yapılmaz.

*Nispet:*

**Madde 70 –** Tellallık Harcının nispeti, yüzde 2'dir. 100 Yeni Türk
Lirasını aşan satışlarda aşan kısım için nispet yüzde 1'dir.^(1)^

*Harcın ödenmesi:*

**Madde 71 –** Tellallık Harcı, belediyelerce görevlendirilecek
yetkililer tarafından makbuz mukabili tahsil olunur.

ALTINCI BÖLÜM

*Hayvan Kesimi, Muayene ve Denetleme Harcı*

*Konu:*

**Madde 72 –** Belediye sınırları ve mücavir alanlar içinde,
belediyelerce veya yetkili mercilerce verilen izne dayanılarak özel kişi
ve kuruluşlarca tesis edilenmezbaha ve kanaralarda kesilen hayvanların
kesim öncesi ve sonrası muayenesi veya belediye sınırları ve mücavir
alanlar dışında kesilmiş olup da belediye sınırı içinde satışa arz
edilecek etlerin sağlık bakımından muayene ve denetlenmesi, hayvan
Kesimi Muayene ve Denetleme Harcına tabidir.

**(Ek fıkra: 4/12/1985 - 3239/120 md.)** 2678 sayılı Kanuna göre kurulan
resmi ve özel kombinalar bu harçtan muaftır.

*Mükellef:*

**Madde 73 –** Harcı, hayvan veya et sahipleri ödemekle yükümlüdür.

Tarife:

**Madde 74 –** Harç hayvan başına aşağıdaki tarifeye göre hesaplanır.
^(2)^

  ----------------------------------------------- ------------------------- --------------
  ** (Değişik tarife: 30/12/2004-5281/23 md.)**   **Harcın Tutarı (YTL)**
                                                  
  ** **                                           

                                                  ***En az***

  Hayvanın cinsi:                                  
                                                  
  a\) Küçükbaş                                    1

  b\) Büyükbaş                                    2,5
  ----------------------------------------------- ------------------------- --------------

*Harcın ödenmesi :*

**Madde 75 –** Harç, makbuz mukabilinde peşin olarak alınır.

YEDİNCİ BÖLÜM

*Ölçü ve Tartı Aletleri Muayene Harcı*

*Konu:*

**Madde 76 –** Ölçü ve tartı alet ve vasıtaları ile ölçeklerin ilgili
kanun ve tüzük hükümlerine göre belediyelerce damgalanması, Ölçü ve
Tartı Aletleri Muayene Harcına tabidir.

——————————

*(1) 30/12/2004 tarihli ve 5281 sayılı Kanunun 22 nci maddesiyle, bu
maddede yer alan "500.000 lirayı" ibaresi,  "100 Yeni Türk Lirasını"
olarak değiştirilmiş ve metne işlenmiştir. *

*(2) Bu maddede düzenlenen harç oranlarıyla ilgili olarak; 7/5/2005
tarihli ve 25808 sayılı Resmi Gazete’de yayımlanan 13/4/2005 tarihli ve
2005/8730 sayılı Bakanlar Kurulu Kararının Eki Listeye bakınız.*

5265

*Harcın tarifesi:*

**Madde 77 –** Bu harç, ölçü ve tartı alet ve vasıtaları ile ölçeklerin
belediyelerce damgalanması karşılığında aşağıdaki tarifeye göre alınır.
^(1)^

  --------------------------------------------------------------------- ------------------------- --------------
  ** (Değişik tarife: 30/12/2004-5281/24 md.)**                         **Harcın Tutarı (YTL)**
                                                                        
  ** **                                                                 

                                                                        ***En az***

  a\) Tartı ağırlıklarının her birinden                                 0,5

  b\) Uzunluk ölçülerinin her birinden                                  0,5

  c\) Akıcı ve kuru daneli maddelerin hacim ölçeklerinin her birinden   1

  d\) El terazilerinden                                                 2

  e\) Normal masa terazilerinden                                        3

  f\) Otomatik (ibreli) terazilerden                                    4

  g\) Elektronik terazilerden                                           5

  h\) Kantar ve basküllerden                                            10
  --------------------------------------------------------------------- ------------------------- --------------

*Harcın ödeme şekli:*

**Madde 78 –** Bu harç damgalama sırasında makbuz karşılığında ödenir.

MÜKERRER YEDİNCİ BÖLÜM

*Bina İnşaat Harcı*

*Konu, vergiyi doğuran olay:*

**Ek Madde 1 – (Ek: 21/1/1982 - 2589/1 md.)**

Belediye sınırları ve mücavir alanlar içinde yapılan her türlü bina
inşaatı (ilave ve tadiller dahil), inşaat veya tadilat ruhsatının
alınmasında Ek Madde 6'da yer alan tarifede gösterilen nispet ve
hadlerde bina inşaat harcına tabidir.

Konut veya işyerlerinin kullanılış tarzlarının dağiştirilmesi (konutun
işyerine veya harca tabi olmayan işyerinin harca tabi işyerine
dönüştürülmesi) halinde de bu değişiklik tadilat sayılarak ek harca tabi
tutulur.

İnşaata ruhsatsız başlanması halinde de harç alacağı doğmuş sayılır.

Bu hükümlerin yürürlüğe girmesinden önce inşa edilmiş olan binaların
yüzölçümlerine ilave veya binada tadilat yapılması halinde harç, binanın
toplam yüzölçümüne göre tabi olduğu tarife esas alınarak ve yalnız ilave
edilen kısmın yüzölçümü üzerinden hesaplanır.

Bu hükümlerin yürürlüğe girdiği tarihten sonra inşa adilmiş olan
binalarda tadil veya ilaveler yapılması halinde harç, binanın önceki
yüzölçümü ile ilave kısmın yüzölçümü toplamı üzerinden hesaplanır.
Ancak, daha önce aynı konut ve işyeri birimleri için ödenmiş bulunan
bina inşaat harcı yeniden hesaplanan harçtan mahsup edilir.

*İstisnalar:*

**Ek Madde 2 – (Ek: 21/1/1982 - 2589/1 md.)**

Aşağıdaki bina inşaatları bina inşaat harcından müstesnadır.

a\) inşaat giderleri genel ve katma bütçeler ile il özel idareleri ve
belediye bütçelerinden karşılanan her türlü binalar,

b\) Hastane, prevantoryum, sanatoryum, dispanser ve benzeri sağlık
kuruluşları,

*–––––––––––––––––––*

*(1) Bu maddede düzenlenen harç oranlarıyla ilgili olarak; 7/5/2005
tarihli ve 25808 sayılı Resmi Gazete’de yayımlanan 13/4/2005 tarihli ve
2005/8730 sayılı Bakanlar Kurulu Kararının Eki Listeye bakınız.*

5266

c\) **(Değişik: 1/6/2007-5679/1 md.)** Her türlü fabrika, değirmen, sınai
nitelikteki imalathaneler ve tersaneler, organize sanayi bölgelerinde
yapılan her türlü bina inşaatı ile sera ve benzeri örtü altı tarım
yapılan tesisler, ahır, samanlık, kümes, su ürünleri ve hayvan barınağı
ile yemlik gibi yapı ve tesis inşaatı,

d\) Kültür ve Turizm Bakanlığı ile Devlet Planlama Teşkilatınca teşviki
karara bağlanmış otel, motel ve benzeri turistik tesisler,

e\) Kooperatifler eliyle, anasözleşmelerine uygun olarak, yapılan sanayi
ve küçük sanat siteleri ile esnaf çarşıları,

f\) Dini hizmetlerin ifasına mahsus ve umuma açık bulunan ibadethaneler,
bunların müştemilatı,

g\) Karşılık gözetmeksizin Devlete devrolunmak şartıyla inşa edilen
okullar ve öğrenci yurtları,

h\) Deprem, su basması, yangın gibi tabii afetler sebebiyle binaları
yanan, yıkılan ve kullanılmaz hale gelen kişiler tarafından, afetin
vukubulduğu tarihten itibaren en geç 5 yıl içinde, afetin vukubulduğu
yerlerde veya kamu kuruluşlarınca gösterilen yerlerde inşa edilen
binalar,

i\) Yangın, su basması, kaya düşmesi, çığ ve benzeri afetlerden zarar
görmesi muhtemel yerlerdeki binaların sahipleri tarafından, afete maruz
kalınacağının yetkili kuruluşlarca tebliğ tarihinden itibaren en geç 5
yıl içinde, kamu kuruluşlarınca gösterilen yerlerde inşa edilen binalar,

j\) Bina inşaat harcı ödemek veya istisnadan yararlanmak suretiyle inşaat
ruhsatı alınmış olupda İmar Kanununun 10 uncu maddesi gereğince,
ruhsatları yenilenen binalar.

Yukarıda (h) ve (i) fıkralarında belirtilen hallerde, kamu
kuruluşlarınca ilgili kanunlarına göre hak sahiplerine teslim edilmek
üzere inşa olunan binalar da bu istisnadan faydalandırılır. Şu kadar ki
bu bentlerde yer alan istisnadan faydalanacak mükellefler, İmar ve İskan
Bakanlığından veya bu Bakanlığın yetkili kıldığı kuruluşlardan afete
maruz kaldıklarına dair alacakları bir belgeyi belediyeye ibraz etmeye
mecburdurlar.

*Mükellef:*

**Ek Madde 3 – (Ek: 21/1/1982 - 2589/1 md.)**

Bina inşaat harcını inşaat, ilave veya tadilat için inşaat ruhsatı
alanlar öder.

İnşaata ruhsatsız başlanılmasından mükellef, inşaat ruhsatı almak
mecburiyetinde olanlardır.

Binanın kullanış tarzının değiştirilmesi halinde mükellef, binanın
sahipleridir.

*Matrah:*

**Ek Madde 4 – (Ek: 21/1/1982 - 2589/1 md.)**

Bina İnşaat Harcının matrahı, her bir konut veya işyeri biriminin ayrı
ayrı inşaat sahasının yüzölçümleridir.

Konut inşatlarında inşaat alanının tespitinde, sığınak, merdiven
sahanlığı, müşterek garaj, depo, kalorifer ve kapıcı dairesi gibi ortak
yerlerden gelen paylar ile kömürlükler hariç tutulur, özel garaj ve özel
depo gibi müştemilat dahil edilir.

İşyeri inşaatlarında, inşaat alanına müştemilat ve ortak yerlerden gelen
hisselerin tümü dahildir.

Matrahın hesaplanmasında metrekare kesirleri atılır.

*Harcın ödenmesi ve yeri:*

**Ek Madde 5 – (Ek: 21/1/1982 - 2589/1 md.)**

Bina İnşaat Harcı, inşaat ruhsatının alınmasından önce makbuz
karşılığında ilgili belediyeye ödenir.

İnşaatın kısmen yapılması veya hiç yapılmaması halinde inşaat ruhsatı
kısmen veya tamamen iptal edilirse, daha önce ödenmiş olan harçta
gerekli düzeltme ve iadeler yapılır.

5267

*Tarife:*

**Ek Madde 6 – (Ek: 21/1/1982 - 2589/1 md.) ^(1)^**

Bina inşaat harcı aşağıdaki tarifeye göre alınır.

**(Değişik tarife: 30/12/2004-5281/25 md.)**

  ----------------------- --------------------- --------------
  **1. Konut İnşaatı:**   **m² başına (YTL)**
  ***İnşaat Alanı***      ***En az***
  a\) 100 m² ye kadar     0,50
  b\) 101-120 m²          1
  c\) 121-150 m²          1,5
  d\) 151-200 m²          2
  e\) 200 m2’den yukarı   2,50
  ----------------------- --------------------- --------------

 

 

  ------------------------ --------------------- --------------
  **2. İşyeri İnşaatı:**   **m² başına (YTL)**
  ***İnşaat alanı***       ***En az***
  a\) 25 m² ye kadar       2
  b\) 26-50 m²             3
  c\) 51-100 m²            4
  d\) 100 m2’den yukarı    5
  ------------------------ --------------------- --------------

SEKİZİNCİ BÖLÜM

*Çeşitli Harçlar*

*Kayıt ve suret harcı:*

**Madde 79 –** Belediyeler ve belediyelere bağlı müesseselerden
istenecek her türlü kayıt suretleriyle gayrimenkullerle ilgili harita
plan ve krokilerin suretleri, Kayıt ve Suret Harcına tabidir.

*İmar ile ilgili harçlar:*

**Madde 80 –** İmar mevzuatı gereğince aşağıda belirtilen harçlar
belediyece tahsil olunur.

a\) Belediye sınırları ve mücavir alanlar içinde İmar Kanununa göre ilk
kez yapılan veya istek üzerine gerçekleştirilen müteakip parselasyon
işlemleri "Parselasyon Harcına" (teşvik belgesini haiz organize sanayi
bölgeleri hariç olmak üzere),

b\) Verilecek ifraz ve tevhit kararları "İfraz ve Tevhit Harcına",

c\) Proje tasdik işlemleri "Plan ve Proje Tasdik Harcına",

d\) Zemin ve yol kanal açma izni verilmesi, yapım ve yıkım artığı malzeme
ile toprak kazısının taşınması için belediyelerce yer gösterilmesi ve bu
yerlerin tesviyesi "Zemin Açma İzni ve Toprak Hafriyatı Harcına",

e\) **(Mülga: 21/1/1982 - 2589/5 md.)**

f\) Yapı kullanma izni verilmesi işleri "Yapı Kullanma İzni Harcına"
tabidir.

–––––––––––––––––

*(1) Bu maddede düzenlenen harç oranlarıyla ilgili olarak; 7/5/2005
tarihli ve 25808 sayılı Resmi Gazete’de yayımlanan 13/4/2005 tarihli ve
2005/8730 sayılı Bakanlar Kurulu Kararının Eki Listeye bakınız.*

5268

**(Değişik: 18/5/1987 - 3365/2 md.)** 7269 sayılı Umumi Hayata Müessir
Afetler Dolayısıyla Alınacak Tedbirlerle Yapılacak Yardımlara Dair Kanun
Hükümleri uyarınca yapılan yapı ve tesisler ile belediye ve mücavir alan
sınırları içinde veya dışında inşa edilecek sera ve benzeri örtü altı
tarım faaliyetinde kullanılmak üzere inşa edilen tesisler, ahır,
samanlık, kümes ve hayvan barınakları ile yemlik gibi yapı ve tesisler
5302 sayılı İl Özel İdaresi Kanunu uyarınca alınacak ücretler ile Bina
İnşaat Harcı dahil yukarıda sayılan Harçlardan müstesnadır.^(1)^

Organize Sanayi Bölgeleri ile Sanayi ve Küçük Sanat Sitelerinde yapılan
Yapı ve Tesisler Bina İnşaat Harcı ve Yapı Kullanma İzni Harcından
müstesnadır.^(2)^

*İşyeri açma izni harcı:*

**Madde 81 –** Belediye sınırları veya mücavir alanlar içinde bir
işyerinin açılması "İşyeri Açma İzni Harcına" tabidir.

*Muayene, ruhsat ve rapor harcı:*

**Madde 82 –** Mevzuat gereğince alınması zorunlu veya isteğe bağlı
görülen ve belediyeler veya onlara bağlı kuruluşlar tarafından
düzenlenerek ilgilisine verilecek; muayene ve sağlıkla veya fenni
konularla ilgili tahlillere ilişkin olup bu kanunda ayrıca harca tabi
tutulmamış olan ruhsatlar, rapor ve belgeler "Muayene, Ruhsat ve Rapor
Harcına" tabidir.

*Sağlık belgesi harcı:*

**Madde 83 –** Yaptıkları işler ve gördükleri hizmetler dolayısıyla özel
mevzuatı gereğince belediyelerden sağlık belgesi almak mecburiyetinde
olan kişilere verilecek bu tür belgeler ile bunların belli aralıklarla
yenilenmeleri "Sağlık Belgesi Harcına" tabidir.

*Esnaf muaflığı belgesi harcı :*

**Mükerrer Madde 83 – (Ek:22/7/1998 - 4369/79 md.; Mülga: 11/8/1999 -
4444/14 md.)**

*Çeşitli harçlara ait tarifeler:*

**Madde 84 –** Bu bölümde yazılı çeşitli harçlar aşağıdaki tarifeye göre
alınır. ^(3)^

  --------------------------------------------------------------------------------
  **(Değişik tarife: 30/12/2004-5281/26 md.) Harcın Tutarı (YTL)**
  
  ***En az* *En çok***

  1\. Kayıt ve suret harçları:
  
  a\) Her sayfa başına 0,25 0,75

  b\) Harita plân ve krokilerin beher metrekaresinden 4 12

  2\. İmarla ilgili harçlar (Ticaret ve konut bölgeleri için ayrı ayrı):
  
  a\) İlk parselasyon harcı (beher metrekare için) 0,05 0,15

  b\) İfraz ve tevhid harcı (beher metrekare için) 0,05 0,15

  c\) Plân ve proje tasdik harcı (beher inşaat metrekaresi için) 0,05 0,15

  d\) Zemin açma izni ve toprak hafriyatı harcı
  
  da) Toprak (beher metreküp için) 0,15 0,45

  db) Kanal (beher metrekare için) 0,50 1,50

  e)Yapı kullanma izni harcı (beher inşaat metrekaresi için) 0,05 0,15

  3\. İşyeri açma izni harcı:
  
  (beher metrekare için işin mahiyetine göre) 0,10 1
  
  Ancak bu miktar hiçbir suretle beşbin metrekareye isabet edecek tutarı aşamaz.

  4\. Muayene ruhsat ve rapor harcı 5 15

  5\. Sağlık belgesi harcı 1 3
  --------------------------------------------------------------------------------

——————————

*(1) 1/6/2007tarihli ve 5679 sayılı Kanunun 2 nci maddesiyle bu fıkrada
yer alan "ahır" ibaresinden önce gelmek üzere "sera ve benzeri örtü altı
tarım faaliyetinde kullanılmak üzere inşa edilen tesisler," ibaresi ve
"Bina İnşaat Harcı" ibaresinden önce gelmek üzere "5302 sayılı İl Özel
İdaresi Kanunu uyarınca alınacak ücretler ile" ibaresi eklenmiş ve metne
işlenmiştir.*

*(2) Bu maddenin son fıkrası, 18/5/1987 tarih ve 3365 sayılı Kanunla
yapılan değişiklikler (2) fıkra halinde düzenlenmiştir.*

*(3) Bu maddede düzenlenen harç oranlarıyla ilgili olarak; 7/5/2005
tarihli ve 25808 sayılı Resmi Gazete’de yayımlanan 13/4/2005 tarihli ve
2005/8730 sayılı Bakanlar Kurulu Kararının Eki Listeye bakınız.*

5269

*Çeşitli harçların uygulama esasları ve ödenmesi:*

**Madde 85 –** Bu bölümde yazılı harçlar makbuz karşılığında veya basılı
damga vurulmak suretiyle peşin olarak ödenir.

Harçların uygulanmasına ilişkin esas ve usuller İçişleri Bakanlığınca
hazırlanacak bir yönetmelikle belirlenir.

ÜÇÜNCÜ KISIM

*Harcamalara Katılma Payları*

*Yol harcamalarına katılma payı:*

**Madde 86 – (Değişik birinci cümle: 12/11/2012-6360/28 md.)**
Belediyelerce veya belediyelere bağlı müesseselerce aşağıdaki şekillerde
inşa, tamir ve genişletilmeye tabi tutulan yolların iki tarafında
bulunan veya başka bir yola çıkışı olmaması dolayısıyla bu yoldan
yararlanan gayrimenkullerin sahiplerinden meclis kararı ile Yol
Harcamalarına Katılma Payı alınabilir.

a\) Yeni yol açılması;

b\) Mevcut yolların yüzde 40 nispetinde veya daha fazla genişletilmesi;

c\) Kaldırımsız ve bakımsız bulunan yolların, kaldırım veya parke
kaldırım haline getirilmesi veya asfalt yapılması,kaldırım veya şose
halindeki yolların da parke, beton veya asfalta çevrilmesi;

d\) Mevcut kaldırım veya parkelerin sökülüp yeniden düzenlenmesi,

Yolların kaldırımlar da dahil olmak üzere (15) metreden fazla
genişliklerine düşen giderler, belediyelere ait olup harç payına konu
teşkil etmez.

İki ve daha fazla yol kenarında bulunan gayrimenkuller için asıl cepheyi
teşkil eden yoldan düşen pay tam, diğer yollara ait pay ise yarım olarak
hesaplanır.

*Kanalizasyon harcamalarına katılma payı:*

**Madde 87 –** Belediyelerce ve belediyelere bağlı müesseselerce,
aşağıdaki şekilde kanalizasyon tesisi yapılması halinde, bunlardan
faydalanan gayrimenkullerin sahiplerinden, Kanalizasyon Harcamalarına
Katılma Payı alınır:

a\) Yeni kanalizasyon tesisi yapılması,

b\) Mevcut tesislerin sıhhi ve fenni şartlara göre ıslah edilmesi.

İki ve daha fazla yol kenarında bulunan gayrimenkuller, hangi yoldaki
kanalizasyona bağlanmış ise, payın hesabında o yola ait kanalizasyon
giderleri nazara alınır.

5270

*Su tesisleri harcamalarına katılma payı:*

**Madde 88 –** Belediyelerce veya belediyelere bağlı müesseselerce
beldede aşağıdaki şekillerde su tesisleri yapılması halinde, dağıtımın
yapıldığı saha dahilindeki gayrimenkullerin sahiplerinden, Su Tesisleri
Harcamalarına Katılma Payı alınır:

a\) Yeni içmesuyu şebeke tesisleri yapılması,

b\) Mevcut şebeke tesislerinin tevsii ve ıslahı.

Birden fazla yol kenarında bulunan gayrimenkullere ait payın hesabında,
bunların yalnız suya bağlandıkları yol üzerindeki uzunlukları esas
alınır.

*Payların hesaplanması:*

**Madde 89 – (Değişik: 4/12/1985 - 3239/121 md.)**

a\) Harcamalara katılma payları, bir program dahilinde veya istek üzerine
doğrudan doğruya yapılan işlerde, bu hizmetler dolayısıyla yapılan
giderlerin tamamıdır. Şu kadar ki yapılacak giderler peşin ödendiği
takdirde bu paylar ilgililerden yüzde yirmibeş noksanı ile alınır.
Ancak, bu tür hizmet giderleri Bayındırlık ve İskan Bakanlığı ile İller
Bankası tarafından tespit edilen ve yayınlanan rayiç ve birim fiyatlara
göre hesaplanan tutarları aşamaz.

Özel Devlet yardımları, karşılıksız fon tahsisleri, bu işler için
yapılacak bağış ve yardımlar ve istimlak bedelleri giderler tutarından
indirilir.

Harcamalara katılma payları bina ve arsalarda vergi değerinin yüzde
2'sini geçemez.

**(Son paragraf iptal: Ana. Mah. nin 28/3/2002 tarih ve E. 2001/5, K.
2002/42 sayılı kararı ile.)**

b\) Belediyelerin (3030 sayılı kanunun uygulandığı şehirlerde hizmeti
veren belediyelerin) görüşü alınmak suretiyle, Harcamalara Katılma
paylarını 1/2'ye (peşin ödemede 1/3'e) kadar indirmeye, pay çeşitlerine
göre farklılaştırma yapmaya, payların ödenecek miktarını birlikte veya
pay çeşitlerine göre ayrı ayrı olmak üzere İçişleri Bakanlığınca
bildirilecek son genel nüfus sayımı sonuçlarını da dikkate almak
suretiyle ve belediyeler itibariyle tespit etmeye Bakanlar Kurulu
yetkilidir.

*Payların tahakkuk şekli:*

**Madde 90 –** Yol Harcamalarına Katılma Payı, bu hizmetin yapıldığı
yollardan faydalanan, Su Tesisleri İle Kanalizasyon Harcamalarına
Katılma Payları ise hizmetten faydalanma şekillerine göre ilgili
gayrimenkul sahipleri arasında ve 89 uncu maddeye göre hesaplanan
katılma payları toplamının ilgili gayrimenkullerin vergi değerleri
toplamına oranlanarak dağıtılması suretiyle hesaplanıp tahakkuk
ettirilir. Şu kadar ki, ibadet yerleri hakkında harcamalara katılma payı
tahak-

kuku yapılmaz.

*Tahakkuk zamanı:*

**Madde 91 –** Harcamalara katılma paylarının tahakkuku, işler hangi
ihale usulü ile yapılmış olursa olsun, hizmetin tamamlanarak halkın
istifadesine sunulmuş olmasından sonra yapılır.

**(Ek: 4/12/1985 - 3239/122 md.)** Ancak, yapılacak yazılı tebliğ ile
verilecek süre içinde ilgililerin harcamalara katılma paylarını peşin
ödemeyi kabul etmeleri halinde, bu paylar, kabule ilişkin yazılı başvuru
tarihinden itibaren bir ay içinde tahakkuk ettirilir.

*Payların ilanı:*

**Madde 92 –** Yukarıdaki maddelerde yazılı esaslar dairesinde
hesaplanan paylar, mükelleflerin soyadları, adları, adresleri ve
kendilerine isabet eden pay miktarını gösteren ve mahiyetlerine göre
mahalle, cadde ve sokak itibariyle düzenlenecek tahakkuk cetvellerinin
bir ay süre ile belediye ilan yerlerine asılması suretiyle ilan olunur.

Katılma payları tutarları mükelleflere ayrıca tebliğ olunur.

5271

*Tahsil şekli:*

**Madde 93 – (Değişik birinci fıkra: 4/12/1985 - 3239/123 md.)**
Harcamalara katılma payları belediyelerce veya bunlara bağlı
müesseselerce, 92 nci maddeye göre payların ilan ve tebliğ edildiği yılı
takip eden yıldan itibaren iki yılda ve dört eşit taksitte, peşin
ödemelerle tahakkuk tarihinden itibaren bir ay içinde tahsil olunur.
Ancak, yukarıda yazılı ödeme sürelerini, ilgili belediyelerin teklifi
üzerine, 5 yıla (peşin ödemelerde bir yıla) kadar uzatmaya ve buna göre
taksit sürelerini tespit etmeye Bakanlar Kurulu yetkilidir. Bakanlar
Kurulunca bu yetkinin kullanılması halinde, uzatılan ödeme süreleri için
belediyeler, belediye meclislerinin kararı üzerine ve 6183 sayılı Amme
Alacaklarının Tahsil Usulü Hakkında Kanun hükümleri uyarınca alınan
tecil faizi oranını aşmamak üzere faiz alabilirler.

Satış, hibe ve trampa gibi devir hallerinde ferağ sırasında o tarihe
kadar ödenmemiş taksitler peşin olarak tahsil olunur.

Harcamalara katılma payına tabi gayrimenkullerin listesi belediyelerce
ilgili tapu dairelerine bildirilir. Bu gayrimenkullerin satış, hibe ve
trampaları halinde tapu dairesi payın tahsilini sağlamak üzere,
belediyeyi haberdar eder ve pay ödenmedikçe intikal işlemi yapılmaz.

*Yönetmelikle tespit olunacak hususlar:*

**Madde 94 –** Harcamalara Katılma Paylarının uygulanmasına ilişkin usul
ve esaslar Maliye, Bayındırlık ve İmar ve İskan Bakanlıklarının görüşü
alınarak İçişleri Bakanlığınca düzenlenecek bir yönetmelikte belirtilir.

DÖRDÜNCÜ KISIM

*Çeşitli Hükümler*

*Belediyelerin gruplara ayrılması:*

**Madde 95 –** Belediyeler, nüfusları ile ekonomik ve sosyal gelişme
durumlarına göre Maliye Bakanlığı ile Devlet Planlama Teşkilatının
görüşü alınarak İçişleri Bakanlığınca beş gruba ayrılır ve Resmi
Gazete'de ilan olunur.

Bu şekilde ayrılacak belediye grupları bu kanunun yayımı tarihinden
itibaran her üç yılda bir yukarıdaki usule göre gözden geçirilerek
yenilenir.

*Vergi ve harç tarifelerinin tespiti:*

**Madde 96 –** A) Bakanlar Kurulu, bu Kanunda en az ve en çok miktarları
gösterilen aşağıda yazılı vergi ve harçların tarifelerini belediye
grupları itibariyle tayin ve tespit eder: ^(1)^

1\. **(Mülga: 7/11/1984 - 3074/8 md.)**

2\. Kaynak Suları Harcı,

3\. Hayvan Kesimi Muayene ve Denetleme Harcı,

4\. Ölçü ve Tartı Aletleri Muayene Harcı,

5\. Kayıt ve Suret Harcı,

6\. İmar Mevzuatı Gereğince Alınacak Harçlar, (Ticaret ve konut bölgeleri
için ayrı ayrı).

7\. Muayene, Ruhsat ve Rapor Harcı,

8\. Sağlık Belgesi Harcı,

9\. **(Ek: 21/1/1982 - 2589/2 md.)** Bina İnşaat Harcı.

B\) Yukarda sayılanlar dışındaki vergi ve harçların maktu tarifeleri; bu
Kanunda belirtilen en alt ve en üst sınırları aşmamak şartıyla mahallin
çeşitli semtleri arasındaki sosyal ve ekonomik farklılıklar gözönünde
tutularak belediye meclislerince tespit olunur.^(2)^

——————————

*(1) Bakanlar Kurulunun bu konudaki 83/7539 sayılı Kararı için
31/12/1983 tarih ve 18268 sayılı, 88/12514 sayılı Kararı için de,
10/3/1988 tarih ve 19750 sayılı Resmi Gazetelere bakınız.*

*(2) Anayasa Mahkemesinin 29/12/2011 tarihli ve E.: 2010/62 K.: 2011/175
sayılı Kararı ile bu fıkra iptal edilmiş olup iptal hükmünün, kararın
Resmî Gazete’de yayımlandığı 19/5/2012 tarihinden başlayarak bir yıl
sonra yürürlüğe girmesi hüküm altına alınmıştır.*

5272

C\) **(Ek: 4/12/1985 - 3239/124 md.)** Bakanlar Kurulu bu Kanunda yer
alan maktu vergi ve harçların en az ve ençok miktarlarını belirleyen
hadleri birlikte veya ayrı ayrı yahut her vergi ve harçla ilgili
tarifelerde yer alan en az ve en çok hadleri birlikte veya ayrı ayrı on
katına kadar artırmaya ve Kanunda yazılı hadlerden az ve bu hadlerin on
katından çok olmamak üzere yeni hadler tespit etmeye ve 21 inci maddede
yazılı Eğlence Vergisi nispetlerini birlikte veya ayrı ayrı bir katına
kadar artırmaya veya sıfıra kadar indirmeye yetkilidir.

*Ücrete tabi işler:*

**Madde 97 – (Değişik: 4/12/1985 - 3239/125 md.)**

Belediyeler bu Kanunda harç veya katılma payı konusu yapılmayan ve
ilgililerin isteğine bağlı olarak ifa edecekleri her türlü hizmet (...)
^(1)^ için belediye meclislerince düzenlenecek tarifelere göre ücret
almaya yetkilidir. Belediye'ye tekel olarak verilmiş işler kendi özel
hükümlerine tabidir.

**(İkinci fıkra iptal: An. Mah. nin 31/3/1987 tarih ve E: 86/20, K.:
87/9 sayılı kararı ile)**

*Müze giriş ücretleri ile madenlerden belediyelere pay:*

**Mükerrer Madde 97 – (Ek: 4/12/1985 - 3239/126 md.)**

a\) Türkiye Büyük Millet Meclisine bağlı milli saraylar hariç belediye ve
mücavir alan sınırları içinde gerçek ve tüzelkişilerce işletilen her
türlü müzelerin giriş ücretlerinin % 5'i belediye payı olarak ayrılır.
^(2)^

Belediye payı olarak ayrılan miktarın, tahsilini takip eden ayın 15 inci
günü akşamına kadar müzenin bulunduğu yer (27.6.1984 gün ve 3030 sayılı
Kanunun uygulandığı şehirde Büyük Şehir Belediyelerine) belediyesine
ödenmesi mecburidir.

Büyük Şehir Belediyelerince tahsil edilen payın yüzde 75'i İçişleri
Bakanlığınca bildirilecek son genel nüfus sayımı sonuçlarına göre
nüfusları oranında ilgili ilçe belediyelerine dağıtılır.

b\) **(Değişik: 26/5/2004-5177/33 md.)** Belediye sınırları ve mücavir
alanlar içinde faaliyet gösteren maden işletmelerince, 3213 sayılı Maden
Kanununun 14 üncü maddesinde yer alan paylara ilaveten yıllık satış
tutarının % 0,2'si nispetinde belediye payı ayrılır.

Bu pay, Devlet hakkının Hazineye ödenmesi sırasında ruhsat sahibi
tarafından ilgili belediyeye ödenir.

*Usul hükümleri:*

**Madde 98 –** Bu Kanunda aksine hüküm bulunmayan hallerde, bu Kanuna
göre alınacak vergi, harç ve katılma payları hakkında 213 sayılı Vergi
Usul Kanunu ile 6183 sayılı Amme Alacaklarının Tahsil Usulü Hakkında
Kanun ve bunların ek ve tadilleri hükümleri uygulanır.

*Harçlara ilişkin müeyyideler:*

**Madde 99 –** Gerekli harçları tamamen almadan iş gören görevliler,
harcın ödenmesinden mükellefler ile birlikte müteselsilen sorumludurlar.

*Diplomatik muafiyetler:*

**Madde 100 –** Yabancı devletlerin Türkiye'de bulunan elçi, konsolos ve
maslahatgüzarları (fahri olanlar hariç) ile yabancı devletin uyruğunda
bulunan elçi-

——————————

*(1) Bu kısımda yer alan ".... ve belediye ve mücavir alan sınırları
içerisinde yer altı sularından kamu ve özel kişiler tarafından elde
edilen kullanma ve sanayi suları..." şeklindeki ibare Anayasa
Mahkemesinin 31/3/1987 tarih ve E.86/20, K. 87/9 sayılı kararı ile iptal
edilmiştir.*

*(2) Bu fıkrada yeralan "müzelerin giriş ücretlerinin “% 40”ı ibaresi,
22/7/1998 tarih ve 4369 sayılı Kanunun 81 inci maddesi ile metne
işlendiği şekilde değiştirilmiştir.*

5273

lik ve konsolosluk memurları, bu Kanun hükümlerinden karşılıklı olmak
şartı ile muaftırlar.

Bakanlar Kurulunca belli edilen uluslararası kuruluşlar ile bu
kuruluşların yabancı devlet uyruğundaki memurları ve anlaşmalar
gereğince diplomatik muafiyet tanınan personel de bu Kanun hükümlerinden
muaftırlar.

*Nüfus miktarı:*

**Madde 101 –** Bu Kanunda sözü edilen nüfus miktarları, son genel nüfus
sayımı sonuçlarına göre tespit ve ilan edilen nüfusu ifade eder.

Vergi Usul Kanununun uygulanması:

**Madde 102 –** 213 sayılı Vergi Usul Kanununda belirtilen vergi
inceleme yetkisi hariç olmak üzere;

1\. Belediye Gelir Şube Müdürü, Gelir Şube Müdürü olmayan yerlerde
Belediye Hesap İşleri Müdürü, Hesap İşleri Müdürü olmayan yerlerde
Muhasebeci, Vergi Dairesi Müdürü sıfat ve yetkisini haizdir.

2\. Vergi Usul Kanununda mahallin en büyük malmemuruna verilmiş görev ve
yetkiler, Belediye Gelirleri Kanunu uygulaması yönünden Belediye Başkanı
tarafından kullanılır.

*Sosyal amaçlı yardımlar:*

**Madde 103 –** 1. 4109 sayılı Asker Ailelerinden Muhtaç Olanlara Yardım
Hakkındaki Kanunun 4 üncü maddesinin (a) bendi ile belediye meclislerine
verilmiş bulunan zam yetkisi, yüzde 10 oranında olmak üzere bu Kanunun
yalnız Meslek Vergisine ilişkin madde hükümlerine uygulanır.

2\. Eğlence Vergisi hasılatının yüzde 10'u, bulunan yerlerde darülaceze
ve benzeri kuruluşlar hissesi olarak ayrılıp belediyece sözü geçen
müesseselere yüzde 10'u da verem savaşına ayrılıp belediye sınırları
içinde Verem Savaş Derneği Teşkilatı varsa yardım olarak bu derneğe
verilir.

3\. Bu Kanunla sağlanan gelirlerin yüzde 1'i kanunlarla tayin edilen veya
belediyelerce tespit edilen sosyal amaçlı kuruluşlara veya hizmetlere
tahsis edilir.

*Bu Kanunun mücavir alanlarda uygulanabilmesi:*

**Madde 104 – (Değişik birinci fıkra: 4/12/1985 - 3239/127 md.)** Bu
Kanunda yer alan Elektrik ve Havagazı Tüketim Vergisi ile Bina, İnşaat,
İşyeri Açma İzni, İmar Mevzuatı Gereğince Alınacak Harçların mücavir
alanlarda uygulanabilmesi için belediye hizmetlerinin bu mahallere
götürülmüş olması şarttır.

Bu hükmün uygulanabilmesi için mücavir alanlara götürülmesi gerekli
bulunan hizmetlerin kapsam ve niteliği İçişleri Bakanlığınca tayin ve
tespit edilir.

*Kaldırılan hükümler:*

**Madde 105 –** 1. 5237 sayılı Belediye Gelirleri Kanunu ile ek ve
değişiklikleri hakkındaki kanunlar,

2\. 1324 sayılı Damga Resmi Kanunu ile aynı Kanunun ek ve
değişikliklerine ilişkin kanunların bu Kanun kapsamına alınan ilan ve
reklamlara ait hükümleri,

3\. 3434 sayılı Oyun Alet ve Vasıtalarından Belediyeler ve Köy
İdarelerince Alınacak Resim Hakkında Kanunun belediyelerle ilgili 1 inci
maddesi hükmü,

4\. 4109 sayılı Asker Ailelerinden Muhtaç Olanlara Yardım Hakkında
Kanunun 4 üncü maddesinin (a) bendi dışındaki hükümleri,

5\. 2380 sayılı Belediyelere ve İl Özel İdarelerine Genel Bütçe Vergi
Gelirlerinden Pay Verilmesi Hakkında Kanunun geçici 2 nci maddesi,

Yürürlükten kaldırılmıştır.

*Geçici hükümler:*

**Geçici Madde 1 –** Bu Kanunun yürürlük tarihinden önceki dönemlere
ilişkin belediye gelirlerinin tarh, tahakkuk ve tahsilinde 5237 sayılı
Belediye Gelirleri Kanunu hükümleri uygulanır.

5274

**Geçici Madde 2 –** Bu Kanunun yürürlüğe girdiği tarihte Meslek
Vergisinin konusuna giren bir işle iştigal edenler, vergileme ile ilgili
bilgileri ihtiva eden şekil ve muhteviyatı İçişleri ve Maliye
Bakanlıklarınca tesbit ve tayin edilecek bir beyannameyi 1 Eylül 1981
tarihine kadar ilgili belediyeye vermeye mecburdurlar. Bu beyannameler
üzerine 1982 yılında tarh ve tahakkuk ettirilecek vergiler için tahakkuk
fişi esası uygulanır.

**Geçici Madde 3 –** Bu Kanunun yürürlüğe girdiği takvim yılında vergi
ve harç tarifelerinde yazılı en az miktarlar uygulanır.

**Geçici Madde 4 – (Ek: 18/5/1987 - 3365/3 md.)**

1986 takvim yılına ait olup 1987 yılında tarh edilen ve tahakkuk eden
meslek vergileri terkin, tahsil edilmiş bulunanlar red ve iade olunur.

**Geçici Madde 5 – (Ek: 25/12/2003 - 5035/42 md.)**

31.12.2005 tarihini geçmemek üzere, mükerrer 44 üncü maddede yer alan
yetkiler kullanılıncaya kadar, iş yeri ve diğer şekilde kullanılan
binalara ait çevre temizlik vergisinin tarh ve tahakkukunda, söz konusu
maddenin bu Kanunla değişmeden önceki hükümlerine göre çıkarılmış
bulunan Bakanlar Kurulu Kararı ile belediyelerce alınmış kararlar
uygulanmaya devam olunur.

**Geçici Madde 6 – (Ek: 25/6/2009 - 5917/18 md.)**

31/12/2009 tarihine kadar tahakkuk eden elektrik ve havagazı tüketim
vergileri için; bu Kanunun 35 inci maddesinin ikinci fıkrasında yer alan
“ilgili belediyeye” ibaresi “kurumlar vergisi yönünden bağlı
bulundukları vergi dairesine” şeklinde, 39 uncu maddesinde yer alan
“belediyeye bir beyanname ile bildirmeye ve vergiyi aynı sürede ödemeye
mecburdurlar.” ibaresi “kurumlar vergisi yönünden bağlı bulundukları
vergi dairesine, Maliye Bakanlığınca belirlenen usul ve esaslara göre
bir beyannameyle bildirmeye ve vergiyi aynı sürede, genel bütçenin (B)
işaretli cetveline gelir kaydedilmek üzere ödemeye mecburdurlar;
verginin tarh, tahakkuk ve tahsiline ilgili vergi daireleri yetkilidir.”
şeklinde uygulanır.

*Yürürlük:*

**Madde 106 –** Bu Kanunun;

a\) **(Değişik: 21/1/1982 - 2589/4 md.)** Temizleme ve Aydınlatma Harcı
ile ilgili 45 ila 51 inci madde hükümleri, Emlak Vergisi 1980 genel
beyan dönemini izleyen ilk genel beyan döneminin rastladığı bütçe
yılının başında,

b\) Diğer hükümleri 1 Temmuz 1981 tarihinde yürürlüğe girer.

*Yürütme:*

**Madde 107 –** Bu Kanunu Bakanlar Kurulu yürütür.

**26/5/1981 TARİHLİ VE 2464 SAYILI ANA KANUNA İŞLENEMEYEN GEÇİCİ
MADDELER:**

*1 – 21/1/1982 tarihli ve 2589 sayılı Kanunun geçici maddeleri:*

**Geçici Madde 1 –** Bina İnşaat Vergisi ödenmek suretiyle inşaat
ruhsatı alınmış bulunan hallerde inşaat ruhsatının sonradan kısmen veya
tamamen iptal edilmesi halinde, daha önce ödenmiş bulunan ve iptal
edilen kısma isabet eden Bina İnşaat Vergisi, Maliye Vergi dairelerince
mükellefe red ve iade edilir.

**Geçici Madde 2 –** Bu Kanunun yürürlük tarihinden önceki dönemlere ait
Bina İnşaat Vergisinin tarh, tahakkuk ve tahsilinde, 1318 sayılı
Finansman Kanununun Bina İnşaat Vergisine ilişkin hükümleri ile ek ve
değişikliklerine ait kanun hükümleri uygulanır.

**Geçici Madde 3 –** 1982 ve 1983 takvim yıllarında, bu Kanunla 2464
sayılı Kanuna eklenen Bina İnşaat Harcının Ek Madde 6'da yer alan
tarifesinde kayıtlı en az miktarların yarısı uygulanır.

Şu kadar ki 100 m2 ye kadar olan konut inşaatlarında söz konusu tarifede
kayıtlı en az miktarlar uygulanır.

*2 – 3/10/1984 tarihli ve 3048 sayılı Kanunun geçici maddesi:*

**Geçici Madde –** 2464 sayılı Belediye Gelirleri Kanununun 19 uncu
maddesinin istisna ve muaflıklar bölümüne ilave edilen 5 inci bent
gereğince itiraz safhasında ve açılmış davalar, bu Kanunun yayımı
tarihinde bütün neticeleri ile ortadan kalkar.

5275-5279

**2464 SAYILI KANUNA EK VE DEĞİŞİKLİK GETİREN MEVZUATIN**

**YÜRÜRLÜĞE GİRİŞ TARİHİNİ GÖSTERİR LİSTE**

  --------------------------------------------- -------------------------------------------------------------------- -------------------------------------------------------------
  **Değiştiren Kanunun/ İptal Eden Anayasa **   **2464 sayılı Kanunun değişen veya iptal edilen maddeleri**          **Yürürlüğe Giriş Tarihi**
                                                                                                                     
  **Mahkemesinin Kararının Numarası**                                                                                

  2589                                          –                                                                    1/2/1982

  3048                                          –                                                                    6/10/1984

  3074                                          –                                                                    1/12/1984

  3239                                          –                                                                    1/1/1986

  3365                                          –                                                                    1/1/1987 tarihinden geçerli olmak üzere 26/5/1987

  3914                                          –                                                                    24/7/1993 tarihini izleyen aybaşında

  4369                                          80 inci maddesi                                                      29/7/1998

  4444                                          9 uncu maddesi                                                       1/1/2000

  4629                                          –                                                                    1/1/2002 ta rihinden geçerli olmak üzere 3/3/2001 tarihinde

  5035                                          Mükerrer Madde 44, Geçici Madde 5                                    2/1/2004

  5101                                          21,52                                                                12/3/2004

  5177                                          Mükerrer Madde 97                                                    5/6/2004

  5281                                          15, 21, Mükerer Madde 44 ,56, 60, 63, 70, 74, 77, 84 ve Ek Madde 6   1/1/2005 tarihinden geçerli olmak üzere 31/12/2004
  --------------------------------------------- -------------------------------------------------------------------- -------------------------------------------------------------

5280

  --------------------------------------------- ------------------------------------------------------------- --------------------------------------
  **Değiştiren Kanunun/ İptal Eden Anayasa **   **2464 sayılı Kanunun değişen veya iptal edilen maddeleri**   **Yürürlüğe Giriş Tarihi**
                                                                                                              
  **Mahkemesinin Kararının Numarası**                                                                         

  5602                                          19, 20, 21                                                    21/3/2007 tarihini izleyen aybaşında

  5679                                          Ek Madde 2, Madde 80                                          7/6/2007

  5784                                          35, 37, 39                                                    26/7/2008

  5917                                          Geçici Madde 6                                                10/7/2009

  6360                                          86                                                            6/12/2012
  --------------------------------------------- ------------------------------------------------------------- --------------------------------------

5280-1

**2464 SAYILI KANUNUN ÇEŞİTLİ MADDELERİNDEKİ ORAN VE MİKTARLARDA**

**ÇEŞİTLİ MEVZUAT İLE YAPILAN DEĞİŞİKLİKLER CETVELİ**

  --------------------------- ------------------------- ------------------------------ ---------------- --------------------------------------------
  **Değişiklik Yapan**        **Yayımlandığı Resmi **   ***Değişiklik Gören Madde***
                                                        
  **Kararnamenin/Tebliğin**   **Gazete'nin**            

  ***Tarihi***                ***Numarası***            ***Tarihi***

  28/12/1983                  83/7539                   31/12/1983

  20/12/1985                  85/10174                  26/12/1985

  13/1/1988                   88/12514                  10/3/1988

  7/1/1991                    91/1365                   8/2/1991

  3/5/1992                    92/3278                   5/9/1992

  Tebliğ                      22                        13/12/1996

  Tebliğ                      23                        16/12/1997

  Tebliğ                      24                        1/12/1998

  Tebliğ                      26                        16/12/1999

  Tebliğ                      27                        21/12/2000

  Tebliğ                      28                        14/12/2001

  Tebliğ                      29                        28/12/2002

  Tebliğ                      32                        30/12/2005

  Tebliğ                      33                        20/12/2006

  Tebliğ                      34                        26/12/2007

  Tebliğ                      35                        23/12/2008

  Tebliğ                      38                        29/12/2009

  Tebliğ                      39                        29/12/2010

  Tebliğ                      40                        26/12/2011
  --------------------------- ------------------------- ------------------------------ ---------------- --------------------------------------------


