**Anayasa Mahkemesi’nin 20/9/2012 tarihli ve E.: 2011/80, **

**K.: 2012/122 sayılı Kararı ile değişik hali**

[]{#K41 .anchor}ASKERİ MAHKEMELER KURULUŞU VE

YARGILAMA USULÜ KANUNU^(1)^

** **

          Kanun Numarası  : 353

          Kabul Tarihi  : 25/10/1963

          Yayımlandığı R. Gazete  :Tarih :26/10/1963  Sayı: 11541
(Mükerrer)

          Yayımlandığı Düstur : Tertip : 5   Cilt : 2   Sayfa : 2123

** **

** **

                                                                 BİRİNCİ
KISIM

                                                                   Genel
Esaslar

                                                               BİRİNCİ
BÖLÜM

             *Kuruluş:*

             **Madde 1 – (Değişik birinci fıkra: 21/1/1981 - 2376/1
md.)** Türk Milleti adına yargı yetkisini kullanacak askeri mahkemeler;
kolordu, ordu, (deniz ve havada eşidi) ve kuvvet komutanlıkları ile
Genelkurmay Başkanlığı nezdinde Milli Savunma Bakanlığınca kurulur.

             Kuvvet Komutanlıklarının yapacakları teklif veya
Genelkurmay Başkanlığının, doğrudan doğruya göstereceği lüzum üzerine,
diğer kıta komutanlıkları veya askeri kurum amirlikleri nezdinde de
Milli Savunma Bakanlığınca askeri mahkeme kurulabilir ve aynı yolla
kaldırılabilir.

             Bir garnizonda aynı Kuvvetten nezdinde askeri mahkeme
kurulması gereken birden fazla kıta komutanlığı bulunursa Genelkurmay
Başkanlığının uygun göreceği bir kıta komutanlığı nezdinde Milli Savunma
Bakanlığınca yeteri kadar askeri mahkeme kurulması ile yetinilebilir.

             Askeri Ceza Kanununun 55, 56, 57, 58 ve 59 uncu maddeleri
ile 148 inci maddesinin (B) fıkrasında yazılı suçları işliyenlerin
yargılanmaları Milli Savunma Bakanlığının önceden tesbit ve Resmi Gazete
ile yayınlayacağı askeri mahkemelerde yapılır.

             Mahkeme kuruluşu:

             **Madde 2 – (Değişik: 19/6/2010-6000/1 md.)**

Askerî mahkemeler, bu Kanunda aksi yazılı olmadıkça üç askeri hakimden
kurulur.

Askerî mahkeme kurulunda bulunanların en kıdemlisi, mahkeme başkanlığı
görevini yapar.

             *Subay üyelerin nitelikleri:*

**             Madde 3 – (Mülga: 19/6/2010-6000/7 md.)**

 

 

 

——————————

(1)  Bu Kanunda geçen "ilk tahkikat" ibaresi 4/6/1985 tarih ve 3206
sayılı Kanunun 83 üncü maddesi ile "hazırlık tahkikatı" olarak
değiştirilmiştir.

3760

 

             *Subay üyelerin Seçimi:*

*            * **Madde 4 – (Mülga: 19/6/2010-6000/7 md.)**

             **Madde 5 – (Mülga: 19/6/2010-6000/7 md.)**

             *Askeri savcılık:*

*            * **Madde 6 – (Değişik: 8/6/1972 - 1596/1 md.)**

             Nezdinde askeri mahkeme kurulan her kıta komutanı veya
askeri kurum amirinin refakatinde bir askeri savcı ile yeteri kadar
askeri savcı, yardımcı olarak bulunur.

             Aynı komutanlık nezdinde birden fazla askeri mahkeme
kurulduğu takdirde bir askeri savcılık teşkilatı ile yetinilebilir.

             *Kalem kuruluşu:*

             **Madde 7 – **Askeri mahkemeler ile askeri savcılıklarda
birer kalem teşkilatı kurulur. Her kalem teşkilatında birer başkatip ile
yeteri kadar katip bulunur. Ayrıca lüzum halinde er, erbaş ve
astsubaylar veya sıkıyönetim ve savaş halinde subaylar kalemlerde
görevlendirilebilirler.

             Kalem teşkilatının ve personelinin görev ve sorumlulukları
bir yönetmelikle düzenlenir.

             *Nezdinde askeri mahkeme kurulan kıta komutanı ve askeri
kurum amiri: *

*            * **Madde 8 – (Değişik: 8/6/1972 - 1596/1 md.)**

             Nezdinde  askeri  mahkeme  kurulan  kıta komutanı veya
askeri kurum amiri bir  suçun  işlendiğini öğrendiklerinde 
refakatlerindeki  askeri  savcıya  soruşturma açtırır ve yapılmakta olan
soruşturma hakkında askeri savcıdan her zaman bilgi isteyebilirler.

             Nezdinde askeri mahkeme kurulan kıta komutanı veya askeri
kurum amirlerinin refakatlerindeki adli müşavirler, bu yetkinin
kullanılmasında bu komutan ve askeri kurum amirlerinin yardımcısıdırlar
ve kanun yollarına başvurmada adı geçen komutan ve askeri kurum amirleri
adına ilgili soruşturma ve dava dosyalarını incelemeye yetkilidirler.

             Adli müşavirler, aynı zamanda refakatlerinde bulundukları,
nezdinde askeri mahkeme kurulan kıta komutanı veya askeri kurum
amirlerinin hukuk işlerinde de yardımcısıdırlar.

             Kıta komutanının ve askeri kurum amirinin kanuni ve şahsi
engelleri yetkilerinin kullanılmasına imkan vermez ise bu yetkiler
kanuni vekillerine geçer.

     **(Değişik: 12/6/2003-4893/1 md.)** Teşkilâtında askerî mahkeme
kurulan kıt’a komutanı veya askerî kurum amiri, subay ve astsubayların
işledikleri suçlar dışında, diğer kişilerin işledikleri suçlara ait suç
evrakını, soruşturma yapılması istemiyle askerî savcılığa göndermek
üzere askerî hâkim sınıfından olan adlî müşavirlere yazılı yetki
verebilir. Yetki verilen konularda kıt’a komutanı veya kurum amirine
tanınan kanunî yetkiler adlî müşavirler tarafından kullanılır.

3761

İKİNCİ BÖLÜM

Askeri Mahkemelerin Görevleri

*Genel görev:^(1)^*

**Madde 9 – **Askeri mahkemeler kanunlarda aksi yazılı olmadıkça, asker
kişilerin askeri olan suçları ile bunların asker kişiler aleyhine (…)
yahut askerlik hizmet ve görevleri ile ilgili olarak işledikleri suçlara
ait davalara bakmakla görevlidirler.^(1)^

*Asker kişiler:*

**Madde 10 – (Değişik: 8/6/1972 - 1596/1 md.)**

Bu Kanunun uygulanmasında aşağıda yazılı olanlar asker kişi sayılırlar:

A\) **(Değişik: 29/6/2006 – 5530/2 md.)** Muvazzaf askerler; subaylar,
astsubaylar, askerî öğrenciler, uzman jandarmalar, uzman erbaşlar,
sözleşmeli erbaş ve erler, erbaş ve erler, ^(2)^

B\) Yedek askerler (Askeri hizmette bulundukları sürece),

C\) **(İptal: Anayasa Mahkemesi’nin 20/9/2012 tarihli ve E.: 2012/45, K.:
2012/125 sayılı Kararı ile.)**

D\) **(İptal: Anayasa Mahkemesi’nin 27/12/2012 tarihli ve E.: 2012/117,
K.: 2012/204 sayılı Kararı ile.)**

E\) Rızası ile Türk Silahlı Kuvvetlerine katılanlar,

F\) **(Mülga: 29/6/2006-5530/62 md.)**

*Yabancı asker kişilerin askerî mahkemelerde yargılanmaları:^(3)^*

**Madde 11- (Değişik: 29/6/2006-5530/3 md.) **

Uluslararası anlaşmalar gereğince yabancı asker kişilerin askerî
mahkemede yargılanmalarını gerektiren suçları hakkında soruşturma ve
kovuşturma yapılması Millî Savunma Bakanının iznine bağlıdır.

*Müşterek suçlar: ^(4)^*

**Madde 12 – (İptal: Anayasa Mahkemesi’nin 20/9/2012 tarihli ve E.:
2011/80, K.: 2012/122 sayılı Kararı ile.) ^(4)^**

*Barış zamanında sivil kişilerin Askerî Ceza Kanununa tâbi  suçlarında
yargılama mercii:^(3)^*

**Madde 13 –** **(Değişik: 29/6/2006-5530/4 md.) **

Askerî Ceza Kanununun 55, 56, 57, 58, 59, 61, 63, 64, 75, 79, 80, 81,
93, 94, 95, 114 ve 131 inci maddelerinde yazılı suçlar, askerî
mahkemelerin yargı yetkisine tâbi olmayan sivil kişiler tarafından barış
zamanında işlenirse; bu kişilerin yargılanması, adlî yargı mahkemeleri
tarafından, Askerî Ceza Kanunu hükümleri uygulanmak suretiyle yapılır.

*Savaş halinde askeri mahkemenin görevi:*

**Madde 14 – **Askeri mahkemeler Savaş halinde aşağıda yazılı davalara
bakarlar:

A\) Asker kişilerin işledikleri suçlara ait bütün davalar,

B\) Asker kişilerle müştereken suç işliyen sivil kişilere ait davalar,

\_\_\_\_\_\_\_\_\_\_\_\_\_\_\_\_\_\_\_

*(1) Bu maddenin birinci fıkrasında yer alan “…veya askeri mahallerde”
ibaresi Anayasa Mahkemesi’nin 15/3/2012 tarihli ve E.: 2011/30, K.:
2012/36 sayılı Kararı ile iptal edilmiştir.*

*(2) 10/3/2011 tarihli ve 6191 sayılı Kanunun 10 uncu maddesiyle, bu
bentte yer alan “uzman erbaşlar,” ibaresinden sonra gelmek üzere
“sözleşmeli erbaş ve erler,” ibaresi eklenmiş ve metne işlenmiştir.*

*(3) 11 inci maddenin başlığı “Asker olmayan kişilerin askeri
mahkemelerde yargılanmaları:”, 13 üncü maddenin başlığı “Askeri
mahkemelere ve adliye mahkemelerine tabi iki suç işlenmesi halinde
yargılama önceliği:” iken, 29/6/2006 tarihli ve 5530 sayılı Kanunun 3 ve
4 üncü maddesiyle metne işlendiği şekilde değiştirilmiştir.*

*(4) Sözkonusu İptal Kararı 1/12/2012 tarihinden başlayarak altı ay
sonra yürürlüğe girmiştir.*

3762

 

             C)  Muharip Türk Silahlı Kuvvetleri nezdinde bulunmalarına
izin verilmiş olan yabancı askerlerin işledikleri suçlara ait bütün
davalar, (Türkiye Cumhuriyeti Hükümetince özel bir andlaşma yapılmamış
ise),

             D)  Savaşta esir edilenlerin işledikleri suçlara ait bütün
davalar,

             E)  Adliye mahkemelerinin bulunmadığı savaş bölgelerinde
işlenmiş suçlara ait bütün davalar,

             F)  Bir hizmet veya sözleşme ve yüklenme veya her hangi bir
sebep ve suretle muharip Türk Silahlı Kuvvetleri nezdinde bulunan veya
Türk Silahlı Kuvvetlerini takibeden kişiler ile Türk Silahlı Kuvvetleri
nezdinde bulunmasına izin verilmiş olan yabancı askerlerin yanlarında
bulunan kişiler tarafından işlenen Askeri Ceza Kanununda yazılı askeri
suçlara ait davalar,

             G) **(Değişik: 29/6/2006-5530/5 md.)** 1632 sayılı Askerî
Ceza Kanununun 55, 56, 57, 58, 59, 63, 64, 75, 78, 80, 81, 93, 94, 95,
100, 101, 102, 124, 125 ve 127 nci maddelerinde yazılı suçlara ait
davalar,

             H) **(Değişik: 29/6/2006-5530/5 md.)** İlan olunan harekât
bölgesinde, birinci derece askerî yasak bölgeler içinde veya nöbet
yerlerinde karakollarda kışla ve karargâhlarda, askerî kurumlarda,
yerleşme ve konaklama amacıyla kullanılan bina ve mahaller içinde
askerlere karşı işlenen 26/9/2004 tarihli ve 5237 sayılı Türk Ceza
Kanununun 86, 106, 108, 113, 125 ve 265 inci maddelerinde yazılı suçlara
ait davalar,

             I) **(Ek: 29/6/2006-5530/5 md.)** Nöbet, devriye, karakol,
inzibat, askerî trafik, kolluk veya kurtarma ve yardım görevi yapan
askerlere karşı bu görevleri yaptıkları sırada işlenen (H) bendinde
yazılı suçlara ait davalar.

             *General ve amirallerin yargılanması:*

*            * **Madde 15 – **General ve amirallerin askeri mahkemelere
tabi suçlarından dolayı yargılanmaları Genelkurmay Başkanlığı nezdinde
kurulan askeri mahkemede yapılır.

             *İstirdat ve tazminat davalarında yetki:*

             **Madde 16 – **Suçlardan doğan istirdat ve tazminat
davalarına kamu davaları ile birlikte askeri mahkemelerde bakılır.

             Askeri savcılar Hazineye ilişkin zararları tesbit ve
iddianameye yazarak askeri mahkemelerde kovuşturmak ve dava etmekle
yükümlüdürler.

             Ancak, askeri mahkemelerde kamu davasının kovuşturulmasına
imkan kalmıyarak davanın adliye mahkemelerinde görülmesi gerektiği
hallerde Devlet hakları özel kanuna göre kovuşturulur.

             *Askeri mahkemelerde yargılamayı gerektiren ilginin
kesilmesi:*

**Madde 17 – (Değişik : 9/10/1996 - 4191/3 md.)**

             Askeri mahkemelerde yargılamayı gerektiren ilginin
kesilmesi, daha önce işlenen suçlara ait davalara bu mahkemelerin bakma
görevini değiştirmez. Ancak suçun; askeri bir suç olmaması, askeri bir
suça bağlı bulunmaması (...) ^(1)^ halinde askeri mahkemenin görevi sona
erer.

——————————

*(1) Bu arada yer alan; “... ve sanık hakkında kamu davası açılmamış
olması” sözcükleri, Anayasa Mahkemesinin 1/7/1998 tarih ve E.: 1996/74,
K.: 1998/45 sayılı kararı ile iptal edildiği için metinden
çıkarılmıştır.*

3763

 

             *Bağlı suçlar:*

             **Madde 18 – (Mülga: 29/6/2006-5530/62 md.)**

*             Tek hâkimle ve kurulla bakılacak işler:^(1)^*

**             Madde 19 –** **(Değişik: 19/6/2010-6000/2 md.)**

Subay ve astsubayların işledikleri suçlara ait davalar ile ağır ceza
mahkemesinin görevine giren suçlara ait davalar hariç olmak üzere, üst
sınırı beş yıla kadar (beş yıl dahil) hapis cezaları ve bunlara bağlı
adli para cezaları ile bağımsız olarak hükmedilecek adli para cezalarını
ve güvenlik tedbirlerini gerektiren Askeri Ceza Kanununda ve diğer
kanunlarda yazılı suçlara ait davalara ve suç konusu olmayan eşyanın
müsaderesine tek hakim tarafından bakılır.

Kurulla veya tek hakimle bakılacak işlerin belirlenmesinde, cezayı
ağırlaştırıcı veya hafifletici nedenler gözetilmeksizin, kanunda yer
alan suçun cezasının üst sınırı göz önünde bulundurulur.

Bir kimse tarafından işlenmiş müteaddit fiillerin yargılanması görevinin
belirlenmesinde, en ağır cezayı gerektiren fiil esas alınır. Fiilde veya
failde bağlantı halinde de kurulla veya tek hakimle bakılacak işler,
birinci fıkra hükmüne göre belirlenir.

Tek hakim tarafından bakılan davalarla ilgili soruşturmalarda, hakim
kararı gerektiren her türlü işleme ait kararlar, tek hakim tarafından
verilir. Bu kararlara karşı itirazları incelemeye en yakın askeri
mahkeme yetkilidir.

İddianamenin kabulünden sonra, yargılamanın tek hakim tarafından
yürütülmesi gerektiği gerekçesi ile görevsizlik kararı verilemez.

Görülmekte olan davalar nedeniyle tek hakim ile askeri mahkeme kurulu
arasında çıkan görev uyuşmazlıklarını, Askeri Yargıtay çözümler.

*             Davaların geri bırakılması:*

**             Madde 20 – (Değişik: 29/6/2006-5530/7 md.) **

**            ** Er ve erbaşlar ile yedek subayların askere girmeden
veya silâh altına çağrılmadan önce işledikleri yukarı haddi iki yıla
kadar hapis cezasını gerektiren suçlara ait davalarda soruşturma ve
kovuşturma işlemleri askerliklerini bitirmelerine kadar geri bırakılır.

             Türk Silâhlı Kuvvetlerinden çıkarmayı gerektiren suçlardan
sanık yedek subaylar hakkında bu hüküm uygulanmaz.

             Savaş hâlinde, silâh altında bulunan veya silâh altına
çağrılan bütün asker kişiler aleyhine adliye mahkemelerinin görevine
giren suçlardan aşağı haddi beş yıl ve daha fazla hapis cezasını
gerektirenler hariç olmak üzere, şüpheli veya sanık bulundukları diğer
suçlara ait soruşturma ve kovuşturma işlemleri barışa veya
askerliklerinin bitimine kadar geri bırakılır.

             Savaş hâlinde, aşağıda yazılı suçlar hariç olmak üzere,
askerî mahkemenin görevine giren asker kişiler hakkındaki suçlara ait
soruşturma ve kovuşturma işlemleri, barışa veya askerliklerinin bitimine
kadar geri bırakılır. Ancak teşkilâtında askerî mahkeme kurulan kıt’a
komutanı veya askerî kurum amiri askerî menfaat ve zorunluluklar
karşısında geri bırakma hükümlerinin uygulanmamasını askerî savcıdan
isteyebilir:

* *

*––––––––––––––*

*(1) Bu madde başlığı "Görev kararı:“ iken 29/6/2006 tarihli ve 5530
sayılı Kanunun 6 maddesiyle metne işlendiği şekilde değiştirilmiştir.*

 

3764

 

             A) Aşağı haddi beş yıl ve daha fazla hapis cezasını
gerektiren suçlar.

             B) Askerî Ceza Kanununun 3 üncü babının birinci, üçüncü (63
üncü maddesinin birinci fıkrası ile 76 ve 77 nci maddeleri hariç),
dördüncü, beşinci (82, 83, 84, 95 inci maddeleri hariç), yedinci
fasıllarında yazılı suçlar.

             C) Askerî Ceza Kanununun 130, 131 ve 137 nci  maddelerinde
yazılı suçlar.

             Geri bırakma süresi içinde zamanaşımı işlemez.

ÜÇÜNCÜ BÖLÜM

*Askeri Mahkemelerin Yetkisi*

 

*Genel olarak yetki:*

*            * **Madde 21 – **Askeri mahkemelerin yetkisi, nezdinde
askeri mahkeme kurulan kıta komutanı veya eskeri kurum amirinin kadro ve
kuruluş itibariyle emirleri altında bulunan kişiler ile adli bakımdan
kendisine bağlanmış birlik veya askeri kurum mensupları hakkında
caridir.

             **(Değişik fıkra: 29/6/2006-5530/8 md.)** Asker olmayan
kişilerin asker kişilerle müştereken işledikleri suçlarda yetkili askerî
mahkeme, asker kişiler yönünden yetkili olan askerî mahkemedir.

             **(Ek fıkra: 29/6/2006-5530/8 md.)** Savaş halinde, asker
olmayan kişilerin askerî mahkemelerde yargılanmalarını gerektiren
suçlarda ise, suçun işlendiği yere en yakın askerî mahkeme yetkilidir.
Suçun işlendiği yer belli değil ise, yetkili askerî mahkeme 4/12/2004
tarihli ve 5271 sayılı Ceza Muhakemesi Kanununda gösterilen usûllere
göre belirlenir.

             **(Değişik fıkra: 29/6/2006-5530/8 md.)** Savaş hâlinde
saklı, yoklama kaçağı, bakaya ve geç iltihak suretiyle bakaya
suçlarından sanık erbaş ve erler ile sevk edildiği eğitim merkezine
zamanında katılmamak suretiyle bakaya suçu işleyen yedek subay adayları,
eğitimlerini takiben verildikleri birlik veya kurumların tâbi oldukları
askerî mahkemede yargılanırlar.

             **(Değişik fıkra: 29/6/2006-5530/8 md.)** Savaş hâlinde
saklı, yoklama kaçağı ve bakaya suçlarından sanık yedek subay aday
adayları, kayıtlı bulundukları askerlik şubelerinin tâbi olduğu askerî
mahkemede yargılanırlar.

             *Özel yetki:*

             **Madde 22 – (Değişik: 29/6/2006-5530/9 md.)**

**            ** Kadro ve kuruluş itibarıyla hangi askerî mahkemenin
yetkisine girdikleri belli olmayan kişiler, suçu işledikleri veya
bölgesinde bulundukları yerdeki askerî birlik veya kurumun bağlı
bulunduğu askerî mahkemenin yetkisine tâbidirler.

             Yetkili askerî mahkeme birden fazla olduğu takdirde
şüpheliyi yakalayan veya soruşturma yapılmasını daha önce isteyen kıt’a
komutanı veya askerî kurum amirinin teşkilâtında kurulan askerî mahkeme
yetkilidir.

             *Geçici görevlendirmede yetki:*

             **Madde 23 – (Değişik: 9/10/1996 - 4191/5 md.)**

             Bir askeri birlik veya kurumda geçici olarak
görevlendirilen veya harekat komutasına verilen asker kişiler, bu
görevlerinin devamı süresince, geçici olarak görevlendirildikleri veya
harekat komutasına verildikleri askeri birlik veya kurumun bağlı
bulunduğu askeri mahkemenin yetkisine tabidirler.

3764-1

 

             *Yabancı memleketlerde işlenen suçlarda yetki:*

*            * **Madde 24 – **Asker kişiler tarafından yabancı
memleketlerde Türk askeri kıtalarında veya diğer resmi görevler
esnasında veya esir karargahlarında işlenen ve Türkiye'de askeri
mahkemede kovuşturulması gereken suçlarda yetki, bundan önceki maddelere
göre tayin edilir. Bununla beraber soruşturmayı istiyen komutan veya
askeri kurum amiri ile askeri savcının veyahut sanığın istemi üzerine
Askeri Yargıtay suçun işlendiği yere daha yakın olan bir askeri
mahkemeye yetki verebilir.

*             Savaş hükümlerinin uygulanacağı bölgelerde yetki:*

             **Madde 25 – **Savaş hükümlerinin uygulanacağı ilan edilen
bölgelerdeki bütün asker kişiler o bölge komutanının nezdindeki askeri
mahkemeye tabi olurlar.

*             Yetki genişletilmesi ve daraltılması: *

             **Madde 26 – **Askeri mahkemelerin yetkileri, Kuvvet
Komutanlıklarının gösterecekleri ihtiyaç üzerine veya doğrudan doğruya
Genelkurmay Başkanlığının göstereceği lüzuma göre Milli Savunma
Bakanlığınca genişletilip daraltılabilir.

             *Birden fazla suçlarda yetki:*

*            * **Madde 27 – (Değişik: 11/8/1983 - 2875/1 md.)**

             Bir kimse birden çok askeri mahkemenin yetkisine giren,
birden fazla suçtan sanık olursa veya bir suçta birkaç sanık bulunur ve
bunlar birden fazla askeri mahkemenin yetkisine tabi olursa; askeri
mahkemeler arasındaki uyuşma üzerine bu davaların hepsine veya bir
kısmına bu askeri mahkemelerden birinde birleştirilerek bakılabilir.

             Askeri mahkemeler uzlaşamazlar ise nezdinde askeri mahkeme
kurulan kıt'a komutanı veya askeri kurum amiri veya askeri savcılardan
birinin istemi üzerine Askeri Yargıtay tarafından, davalara bakacak
askeri mahkeme tayin olunur.

3765

 

             *Birden fazla mahkemeye tâbi şüpheliler hakkında
yetki:^(1)^*

**             Madde 28–** **(Değişik: 29/6/2006-5530/10 md.)**

**            ** Bir suçta birkaç şüpheli bulunur ve bunlar birden fazla
askerî mahkeme yetkisine tâbi olursa ilgili askerî savcılar hepsi
hakkında soruşturmanın hangi askerî savcılık tarafından yapılacağını
kararlaştırırlar. Uzlaşamazlar ise, soruşturmayı yapacak savcılığı Millî
Savunma Bakanlığı tayin eder.

             Birleştirilerek yapılan soruşturma sonunda şüphelilerin
hepsi hakkında dava, soruşturmayı yapan askerî savcının teşkilâtında
bulunduğu askerî mahkemede açılabilir.

             Şüphelilerden biri hakkında evvelden dava açılmış ise
askerî savcılardan birinin istemi üzerine Askerî Yargıtay tarafından
bütün şüphelilerin davasına bakacak askerî mahkeme tayin olunur.

             *Davanın nakli:*

             **Madde 29 – **Soruşturmanın mahallinde yapılması Türk
Silahlı Kuvvetlerinin emniyeti veya askeri disiplinin korunması
bakımından mahzurlu olursa nezdinde askeri mahkeme kurulan komutan veya
askeri kurum amirinin teklifine binaen veya doğrudan doğruya Milli
Savunma Bakanlığınca yapılacak talep üzerine Askeri Yargıtay davanın
başka bir yerde bulunan askeri mahkemeye nakline karar verebilir.

             Duruşmanın mahallinde yapılması Türk Silahlı Kuvvetlerinin
emniyeti veya askeri disiplinin korunması bakımından mahzurlu görülürse,
askeri savcının talep etmesi şartiyle askeri mahkemenin vereceği karar
üzerine Askeri Yargıtayca davanın başka bir yerde bulunan askeri
mahkemeye nakline karar verilebilir.

             Askeri mahkeme hukuki veya fiili sebeplerden dolayı yargı
görevini yapamıyacak halde bulunursa nezdinde askeri mahkeme kurulan
komutan veya askeri kurum amirinin veya tarafların talebi üzerine Askeri
Yargıtay davanın başka bir yerde bulunan askeri mahkemeye nakline karar
verir.

             *Olumlu yetki uyuşmazlığı:*

             **Madde 30 – **Askeri mahkemeler arasında çıkan olumlu
yetki uyuşmazlıklarını Askeri Yargıtay çözümler.

             *Olumsuz yetki uyuşmazlığı:*

*            * **Madde 31 – **Birkaç askeri mahkeme arasında yetki
hususunda olumsuz uyuşmazlık çıkar ve yetkisizlik kararları aleyhine
kanun yollarına başvurma imkanı kalmamış bulunursa Askeri Yargıtay
yetkili mahkemeyi tayin eder.

             *Yetkisizlik iddiası:*

             **Madde 32 – (Değişik: 29/6/2006-5530/11 md.)**

**            ** Sanık, sınıf ve rütbe yönünden olmayan yetkisizlik
iddiasını duruşmada sorgusundan önce askerî mahkemeye bildirir.

             Yetkisizlik iddiası üzerine askerî mahkeme bu iddiayı,
sanığın sorgusundan önce karara bağlar. Bu aşamalardan sonra yetkisizlik
iddiasında bulunulamayacağı gibi mahkemeler de bu hususta re’sen karar
veremez.

 

\_\_\_\_\_\_\_\_\_\_\_\_\_\_\_\_\_\_

*(1) Bu madde başlığı “Birden fazla mahkemeye tabi sanıklar hakkında
yetki:” iken, 29/6/2006 tarihli ve 5530 sayılı Kanunun 10 uncu
maddesiyle metne işlendiği şekilde değiştirilmiştir.*

*.*

3766

 

             *Yetkisi olmayan askerî savcının ve askerî mahkemenin
yaptığı soruşturma ve kovuşturma:*^(1)^

**             Madde 33 – (Değişik: 29/6/2006-5530/11 md.)**

**            ** Yetkisi olmayan askerî savcı ve askerî mahkeme
tarafından yapılan soruşturma ve kovuşturma işlemleri, sadece
yetkisizlik nedeniyle hükümsüz sayılmaz.

             *Askeri savcının yetkisi, yetki ve görev uyuşmazlıkları:*

*            * **Madde 34 – (Değişik: 8/6/1972 - 1596/1 md.)**

**            ** Nezdinde askeri mahkeme kurulan kıta komutanı veya
askeri kurum amirinin refakatindeki askeri savcının yetkisi, nezdinde
bulunduğu askeri mahkemenin yetkisi ile sınırlıdır.

             A) Askeri savcılar arasında çıkacak yetki uyuşmazlıkları
aralarında halledilir.

             B) Nezdinde disiplin mahkemesi kurulan kıta komutanları
veya askeri kurum amirleri ile askeri savcılar arasında çıkacak görev
uyuşmazlıkları aralarında halledilir.

             Her iki halde de uyuşamadıkları takdirde Milli Savunma
Bakanlığına başvurulur.

             *Milli Savunma Bakanının gözetim yetkisi:*

*            * **Madde 35 – **Askeri mahkemelerin idari işleri ile
askeri savcılıkların bütün işlemleri Milli Savunma Bakanının gözetimine
tabidir.

             Bu görev Bakanlık Askeri Adalet İşleri Başkanlığı aracılığı
ile yürütülür.

             Bakanlık Askeri Adalet İşleri Başkanlığının görev ve
yetkileri bir yönetmelik ile düzenlenir.

             *Teftiş Kurulu:*

             **Madde 36 – (Değişik: 8/6/1972 - 1596/1 md.)**

             Askeri mahkeme kalemleri ile askeri savcılıkları ve
kalemlerini adli müşavirlik hizmetlerini ve askeri ceza ve tutuk
evlerini Milli Savunma Bakanı adına teftiş ve murakabe etmek ve kanunun
belirttiği hallerde soruşturma yapmak üzere müfettiş sıfat ve yetkisini
taşıyan bir başkanın yönetimi altında lüzumu kadar müfettişten kurulu
bir askeri adalet teftiş kurulu kurulur. Bu kurulun kuruluşu, görev,
yetki ve hizmetlerini ne şekilde yürüteceği bir yönetmelik ile
düzenlenir.

DÖRDÜNCÜ BÖLÜM

Hakimlerin Davaya Bakmaması ve Reddi

 

             *Hâkimin davaya bakamayacağı hâller ve hâkimin reddi:*^(1)^

**             Madde 37– (Değişik: 29/6/2006-5530/13 md.)**

**            ** Hâkim, Ceza Muhakemesi Kanununda belirtilen hâllerde ve
dava ile ilgili olarak teşkilâtında askerî mahkeme kurulan kıt’a
komutanı veya askerî kurum amiri sıfatı ile istemde bulunmuş veya amir
sıfatı ile vak’a hakkında rapor vermiş ise hâkimlik görevini yapamaz.

             Savaşta, hâkimin davaya bakamayacağı hâller dışındaki bir
sebebe dayanılarak hâkimin reddi isteminde bulunulamaz.

*             Karara katılamıyan hakim:*

*            * **Madde 38 – (Mülga: 29/6/2006-5530/62 md.)**

             *Hakimin red sebepleri:*

*            * **Madde 39 – (Mülga: 29/6/2006-5530/62 md.)**

\_\_\_\_\_\_\_\_\_\_\_\_\_\_\_\_\_\_

*(1) 33 üncü maddenin başlığı “Yetkisi olmıyan askeri mahkemenin ve
askeri savcının yaptığı soruşturma:“ 37 nci maddenin başlığı "Hakimin
davaya bakamıyacağı haller:” iken, 29/6/2006 tarihli ve 5530 sayılı
Kanunun 12 ve 13 üncü maddesiyle metne işlendiği şekilde
değiştirilmiştir.*

3767

            

             *Tarafsızlığını şüpheye düşürecek sebeplerden dolayı hakim
ret isteminin zamanı:*

*            * **Madde 40 – (Mülga: 29/6/2006-5530/62 md.)**

             *Hakimin reddi isteminin usulü:*

*            * **Madde 41 – (Mülga: 29/6/2006-5530/62 md.)**

             *Red isteminin ispatı:*

*            * **Madde 42 – (Mülga: 29/6/2006-5530/62 md.)**

             *Red istemi üzerine verilecek karar: *

*            * **Madde 43 – **Hakimin reddi istemi hakkında mensup
olduğu askeri mahkemece karar verilir. Ancak reddolunan hakimin
müzakereye katılamamasından askeri mahkeme kurulamaz ise yalnız bu
hususta karar verilmesi için başka bir hakimle yeni bir kurul kurulur.
Bu yolla'da mahkemenin kurulması mümkün olmazsa en yakın askeri
mahkemeden bir hakim istenir.

             **(Mülga ikinci fıkra: 29/6/2006-5530/62 md.)**

             Bir hakim, reddini gerektiren sebepleri bildirir yahut bazı
haller bir hakimin davaya bakamıyacağı şüphesini doğurursa, bu hususta
bir istem olmasa bile Askeri Yargıtay kendiliğinden de karar verebilir.

             **(Mülga dört ve beşinci fıkralar: 29/6/2006-5530/62 md.)**

             *Red istemi üzerine verilecek kararlar ve kanun yolu:*

             **Madde 44 – **Hakimin reddinin kabulüne dair olan kararlar
kesindir. Reddin kabul edilmemesi ile ilgili kararlar ile red isteminin
esassız veya red sebebinin aksi sabit olduğuna dair kararlar aleyhine
ancak hükümle birlikte temyiz yoluna başvurulabilir.

             *Reddi istenilen hakimin yapabileceği muameleler:*

*            * **Madde 44/a – (Ek: 21/1/1981 -  2376/2 md.; Mülga:
29/6/2006-5530/62 md.)**

             *Red isteminin geri çevrilmesi:*

*            * **Madde 44/b – (Ek: 21/1/1981 - 2376/2 md.; Mülga:
29/6/2006-5530/62 md.)**

             *Tutanak katiplerinin reddi: ^(1)^*

             **Madde 45 – (Değişik: 19/6/2010-6000/3 md.)**

Bu Bölümde yazılı hükümler, askeri mahkemede bulunan tutanak katipleri
hakkında da uygulanır.

             *Askerî savcıların reddi ve çekinmesi: ^(2)^*

**             Madde 46 – (Değişik: 29/6/2006-5530/14 md.)**

             Askerî savcılar reddedilemez. Ancak, hâkimin davaya
bakamayacağı hâllerden veya hâkimin ret sebeplerinden biri bulunursa
davadan çekinirler.

 

BEŞİNCİ BÖLÜM

Kararlar, Tefhim ve Tebliğ

 

             *Kararların nasıl verileceği:*

*            * **Madde 47 – (Mülga: 29/6/2006-5530/62 md.)**

             *Kararların tefhim ve tebliği:*

*            * **Madde 48 – (Mülga: 29/6/2006-5530/62 md.)**

 

\_\_\_\_\_\_\_\_\_\_\_\_\_\_\_\_\_\_\_

*(1) Bu madde başlığı “Subay üye ve tutanak katiplerinin reddi:” iken,
19/6/2010 tarihli ve 6000 sayılı Kanunun 3 üncü maddesiyle metne
işlendiği şekilde değiştirilmiştir.*

*(2) Bu madde başlığı “Askeri savcıların reddi:” iken, 29/6/2006 tarihli
ve 5530 sayılı Kanunun 14 üncü maddesiyle metne işlendiği şekilde
değiştirilmiştir.*

 

3768

 

             *Tebligat ve yazışma usûlü:^(1)^*

**             Madde 49 – (Değişik: 29/6/2006-5530/15 md.)**

**            ** Mahkeme kıdemli hâkimi veya hâkim, her türlü tebligatı,
tüm gerçek  veya özel hukuk tüzel kişileri veya kamu kurum ve
kuruluşları ile ilgili yazışmaları yapar.

             İnfaz edilecek kararlar, askerî savcılığa verilir.

             Askerî Yargıtayda tebliğ veya yerine getirilecek kararlar,
Askerî Yargıtay Başsavcısına verilir. Başsavcı, tebliğ veya yerine
getirme için gerekli tedbirleri alır.

             *Gerekçe zorunluğu:*

*            * **Madde 50 – (Mülga: 29/6/2006-5530/62 md.)**

             *Tebliğ:*

*            * **Madde 51 – (Mülga: 29/6/2006-5530/62 md.)**

             *Tebliğ usulleri:*

             **Madde 52 – (Değişik: 8/6/1972 - 1596/1 md.)**

             Asker kişilere yapılacak tebliğler üst makam aracılığı ile
ve ilgiliden alınacak bir belge karşılığı yapılır. Bu belgede tebliğ ve
tebellüğ edenin imzaları ile tebliğin yer ve zamanının gösterilmesi
lazımdır.

             Nezdinde askeri mahkeme kurulan kıta komutanı veya askeri
kurum amirine gösterilecek evrak kendisine gönderilir. Bu gösterilme bir
mehil başlangıcı olursa, gösterilen evrakın konusu ile yer ve zamanını
belirten bir belge imzalanır.

             Asker kişilerden başkasına yapılması gereken tebliğler, bir
alındı karşılığında asker kişiler tarafından yapılabilir.

             Tebligat Kanunu hükümleri askeri mahkemelerde de uygulanır.

             **(Değişik: 11/8/1983 - 2875/2 md.)** Savaş halinde
tebligat; işin ivediliğine göre basın veya radyo vasıtası ile
yapılabilir.

 

ALTINCI BÖLÜM

Mehiller ve Eski Hale Getirme

             *Mehiller:*

             **Madde 53 – (Mülga: 29/6/2006-5530/62 md.)**

             *Eski hale getirme:*

*            * **Madde 54 – (Mülga: 29/6/2006-5530/62 md.)**

             *Eski hale getirme dilekçesi:*

*            * **Madde 55 – (Mülga: 29/6/2006-5530/62 md.)**

             *Eski hale getirmenin mercii ve karar:*

             **Madde 56 – (Mülga: 29/6/2006-5530/62 md.)**

             *Eski hale getirme isteminin kabulü ve reddi:*

*            * **Madde 57 – (Mülga: 29/6/2006-5530/62 md.)**

             *Eski hale getirme isteminin karara etkisi:*

             **Madde 58 – (Mülga: 29/6/2006-5530/62 md.)**

 

\_\_\_\_\_\_\_\_\_\_\_\_\_\_\_\_\_\_\_\_

*(1) Bu madde başlığı " Askeri savcıya verilmesi gereken kararlarla
bunların yerine getirilmesi:" iken, 29/6/2006 tarihli ve 5530 sayılı
Kanunun 15 inci maddesiyle metne işlendiği şekilde değiştirilmiştir.*

3769

 

YEDİNCİ BÖLÜM

Tanıklar

             *Tanıkların getirilmesi:*

             **Madde 59 – (Değişik: 29/6/2006-5530/16 md.)**

**            ** Asker kişi olan tanıklar, bağlı bulundukları birlik
komutanı veya askerî kurum amirlerinin emri ile getirilirler.

             Tutuklu ve ivedi işler ile savaş hâlinde tanıklar zorla
getirilebilirler.

             Hazırlık soruşturmasında yemin:

             **Madde 60 – (Mülga: 29/6/2006-5530/62 md.)**

*             Tanıklar hakkında uygulanacak usul hükümleri:*

             **Madde 61 – (Mülga: 29/6/2006-5530/62 md.)**

 

SEKİZİNCİ BÖLÜM

Bilirkişi, Keşif ve Otopsi

             Bilirkişi:

             **Madde 62 – (Mülga: 29/6/2006-5530/62 md.)**

             Askerî mahallerde keşif:^(1)^

**             Madde 63 – (Değişik: 29/6/2006-5530/17 md.)**

**            ** Askerî mahallerde yapılacak keşiflerde o yerdeki askerî
birlik komutanı veya askerî kurum amiri haberdar edilir.

             Otopsi:

             **Madde 64 –** **(Mülga: 29/6/2006-5530/62 md.)**

             *Bilirkişi, keşif ve otopside uygulanacak hükümler:*

             **Madde 65 –** **(Mülga: 29/6/2006-5530/62 md.)**

 

DOKUZUNCU BÖLÜM

Arama ve Zapt

                Aramaya ve zapta karar verme yetkisi ve buna itiraz:

                **Madde 66 –  (Değişik: 22/1/2004-5078/ 5 md.)** Aramaya
ve zapta karar verme yetkisi; millî güvenlik, kamu düzeni, suç
işlenmesinin önlenmesi, genel sağlık ve genel ahlâkın korunması veya
başkalarının hak ve özgürlüklerinin korunması sebeplerinden biri veya
birkaçına bağlı olarak, askerî mahkemeye aittir.

Yukarıda belirtilen sebeplere bağlı olarak gecikmesinde sakınca bulunan
hâllerde askerî savcılar, teşkilâtında askerî mahkeme kurulan kıt’a
komutanı veya askerî kurum amirleri ve bunların verecekleri yazılı emir
üzerine diğer askerî makamlar da arama ve zapt işlemi yapabilirler.
Arama ve zapt işlemleri, yirmidört saat içinde yetkili askerî mahkemenin
onayına sunulur. Askerî mahkeme, kararını arama ve zapt işleminden
itibaren kırksekiz saat içinde açıklar; aksi halde, zapt kendiliğinden
kalkar.

Askerî mahallerde yapılacak arama ve zapttan o yerdeki askerî birlik
komutanı veya kurum amiri haberdar edilir.

Askerî mahkemenin onayına sunulmayan arama ve zapt işlemleri hakkında,
aleyhine arama ve zapt işlemi yapılan kimse, askerî mahkemeden her zaman
bu hususta bir karar verilmesini isteyebilir.

Yukarıdaki fıkralara göre verilecek kararlara karşı yedi gün içinde en
yakın askerî mahkemeye itiraz edilebilir.

\_\_\_\_\_\_\_\_\_\_\_\_\_\_\_\_\_\_\_

\(1) Bu madde başlığı "Keşif:" iken, 29/6/2006 tarihli ve 5530 sayılı
Kanunun 17 nci maddesiyle metne işlendiği şekilde değiştirilmiştir.

3770

 

             Arama esnasında bulunan diğer şeyler:

             **Madde 67 –** Arama esnasında soruşturulan olay ile ilgili
olmıyan ve fakat kovuşturmayı gerektiren diğer bir eylemin bulunduğunu
gösteren maddeler de zaptedilir. Bunlar nezdinde askeri mahkeme bulunan
kıta komutanı veya askeri kurum amirine veyahut yetkili Cumhuriyet
savcısına evrakı ile birlikte gönderilir.

             Bu takdirde 95 inci madde hükmü uygulanır.

             Arama ve zaptta uygulanacak hükümler:

             **Madde 68 – (Mülga: 29/6/2006-5530/62 md.)**

ONUNCU BÖLÜM

Tutuklama, Yakalama ve Salıverme

             Tutuklama kararı: ^(1)^

**             Madde 69– (Değişik: 29/6/2006-5530/18 md.)**

**            ** Tutuklama kararı; soruşturma evresinde askerî savcının
veya teşkilâtında askerî mahkeme kurulan kıt’a komutanı veya askerî
kurum amirinin istemi üzerine, kovuşturma evresinde ise askerî savcının
istemi ile veya re’sen askerî mahkeme tarafından verilir. 

             Teşkilâtında askerî mahkeme kurulan kıt’a komutanı veya
askerî kurum amiri şüphelinin tutuklanmasını istediği takdirde bu
istemini gerekçesi ile birlikte askerî savcıya bildirir. Askerî savcı,
bu istemi yetkili askerî mahkemeye intikal ettirmekle yükümlüdür.

             *Tutuklama isteme yetkisi:*

             **Madde 70 – (Mülga: 29/6/2006-5530/62 md.)**

*             Tutuklama nedenleri: ^(1)^*

**             Madde 71–** **(Değişik: 29/6/2006-5530/19 md.)**

**            ** Kuvvetli suç şüphesinin varlığını gösteren olguların
bulunması durumunda Ceza Muhakemesi Kanununda belirtilen tutuklama
nedenlerinden birinin varlığı hâlinde veya askerî disiplinin korunması
amacıyla şüpheli veya sanık hakkında tutuklama kararı verilebilir.

             Sırf askerî suçlarda, kanunda öngörülen cezanın üst sınırı
bir yıldan az olsa dahi tutuklama kararı verilebilir.

             Tutuklunun sorguya çekilmesi:

             **Madde 72 – (Mülga: 29/6/2006-5530/62 md.)**

             Şüpheli veya sanığın tutuklanmasından kimlere haber
verileceği:^(1)^

**             Madde 73– (Değişik: 29/6/2006-5530/20 md.)**

**            ** Şüpheli veya sanığın tutuklanmasından; yakınları,
teşkilâtında askerî mahkeme kurulan kıt’a komutanı veya askerî kurum
amiri ile şüpheli veya sanığın mensup olduğu askerî birlik komutanı veya
askerî kurum amiri derhâl haberdar edilir.

             Tutuklama kararı ile ret kararına itiraz:

             **Madde 74 – (Değişik: 8/6/1972 - 1596/1 md.)**

             Tutuklama kararına karşı şüpheli, sanık, askeri savcı ve
nezdinde askeri mahkeme kurulan kıta komutanı veya askeri kurum
amiri,^(1)^

\_\_\_\_\_\_\_\_\_\_\_\_\_\_\_\_\_\_\_

*(1) 69 uncu maddenin başlığı "Tutuklama kararı ve müzekkeresi:", 71
nci  madde başlığı "Sanığın tutuklanmasını gerektiren haller:", 73 üncü
maddenin başlığı " Sanığın tutuklanmasından kimlere haber verileceği:“
iken, 29/6/2006 tarihli ve 5530 sayılı Kanunun 18, 19 ve 20 nci
maddesiyle metne işlendiği şekilde değiştirilmiş olup, yine aynı Kanunun
21 inci maddesi ile de 74 üncü maddede yer alan “Tutuklama kararına
karşı sanık,“ ibaresi ise “Tutuklama kararına karşı şüpheli sanık,“
olarak değiştirilmiş ve metne işlenmiştir.*

3771

 

             Tutuklama isteminin reddine dair karara karşı askeri savcı
ile nezdinde askeri mahkeme kurulan kıta komutanı veya askeri kurum
amiri,

             Yedi gün içinde itiraz edebilirler.

             Yukarıdaki fıkralarda yazılı itirazlar, tutuklama istemini
inceliyen askeri mahkemeye en yakın askeri mahkemeye yapılır. Bu
mahkemenin verdiği karar kesindir.

             **(Değişik son fıkra: 29/6/2006-5530/21 md.)**Ancak,
itirazı inceleyen mahkeme, şüpheli veya sanığın tutuklanmasına karar
verdiği takdirde; şüpheli veya sanık, itirazda bulunan teşkilâtında
askerî mahkeme kurulan kıt’a komutanı veya askerî kurum amirinin
teşkilâtındaki askerî mahkeme hariç, en yakın askerî mahkemeye
yukarıdaki süre içinde itiraz edebilir. Bu mahkemenin verdiği karar
kesindir.

             Tutukluluk halinin incelenmesi:

             **Madde 75 – (Değişik: 29/6/2006-5530/22 md.)**

             Soruşturma evresinde şüphelinin tutukevinde bulunduğu süre
içinde ve en geç otuzar günlük süreler itibarıyla tutukluluk hâlinin
devamının gerekip gerekmeyeceği hususunda, askerî savcının istemi
üzerine tutuklama kararını veren askerî mahkeme tarafından 71 inci madde
hükümleri göz önünde bulundurularak karar verilir. Bu karar şüpheliye
tebliğ olunur.

             Tutukluluk hâlinin incelenmesi, yukarıdaki fıkrada
öngörülen süre içinde şüpheli tarafından da istenebilir.

             İnceleme tarihinde askerî mahkemenin vereceği karara karşı,
teşkilâtında askerî mahkeme kurulan kıt’a komutanı veya askerî kurum
amiri, askerî savcı ve şüpheli üç gün içinde bu mahkemeye en yakın
askerî mahkemede itiraz edebilir. İtirazı inceleyen askerî mahkemenin
vereceği karar kesindir.

             Askerî mahkeme; tutuklu bulunan sanığın duruşmasında,
tutukluluk hâlinin devamının gerekip gerekmeyeceğini, her oturumda veya
koşullar gerektirdiğinde davanın açılmasından hükmün kesinleşmesine
kadar askerî savcı veya sanığın istemi üzerine veya re’sen inceleyerek
karara bağlar.

             Tutuklunun konacağı yer ve hakkında yapılacak işlem:

             **Madde 76 – (Değişik: 15/1/1985 - 3150/1 md.)**

             Tutuklanan kimse mümkün olduğu kadar hükümlülerden ayrı bir
yere konur ve ayrı bir odada bulundurulur.

             Tutuklu hakkında ancak, tutuklama ile gözetilen gayeyi ve
tutukevinin düzenini sağlayacak kadar kayıtlamada bulunulur. Tutuklu
tutukevinin düzen ve emniyetini bozmamak ve tutuklanmasındaki gaye ile
uygun olmak şartıyla servet ve durumuna göre kendisi masraf ederek
istirahat veya meşgalesini düzenleyebilir. Bu hükme uymak şartıyla okuma
ve yazmaktan mahrum bırakılamaz.

             Tutuklu, tutukevinde ciddi bir tehlike teşkil ettiği veya
diğer tutukluların emniyeti için gerekli görüldüğü veya intihara veya
kaçmaya kalkıştığı veya bu yolda hazırlıkta bulunduğu takdirde sağlığına
zarar vermeyecek tedbirler alınabilir.

             Askeri tutukevinin kanun, yönetmelik ve emirlerle tespit
edilmiş düzenini bozan tutuklular hakkında, askeri cezaevindeki
hükümlülere uygulanan tedbir ve disiplin cezaları ile bunların
neticelerine dair hükümler tatbik olunur.

             Tutuklu, duruşmaya bağlı olmayarak çıkarılır.

             Tutuklama müzekkeresinin geri alınması veya hükmünün sona
ermesi:

             **Madde 77 – (Mülga: 29/6/2006-5530/62 md.)**

             Askeri savcının sanığı salıvermesi:

             **Madde 78 – (Mülga: 29/6/2006-5530/62 md.)**

3772

 

             Yakalama:

             **Madde 79 – (Değişik: 29/6/2006-5530/23 md.)**

**            ** Aşağıda belirtilen hallerde, asker kişi herkes
tarafından geçici olarak yakalanabilir:

             a) Kişiye suçu işlerken rastlanması.

             b) Suçüstü bir fiilden dolayı; izlenen kişinin kaçması
olasılığının bulunması veya hemen kimliğini belirleme olanağının
bulunmaması.

             Tutuklama kararı veya yakalama emri düzenlenmesini
gerektiren ve gecikmesinde sakınca bulunan hallerde; askerî savcıya
derhal başvurma olanağı bulunmadığı takdirde, amiri, üstü, askerî
karakol, nöbetçi, devriye, askerî inzibat ve kolluk görevlisi asker
kişiyi yakalama yetkisine sahiptir.

             Birinci fıkra hükmü, resmî elbiseli subay, astsubay ve
askerî öğrenciler hakkında ancak ağır ceza mahkemesinin görevine giren
suçlarda uygulanabilir.

             *Yakalanan kimsenin sorguya çekilmesi ve gözaltı:^(1)^*

**             Madde 80–** **(Değişik: 29/6/2006-5530/24 md.)**

**            ** Yakalanan kişi serbest bırakılmaz ise hemen en yakın
askerî inzibat karakoluna veya askerî makama teslim olunur veya yetkili
askerî inzibat gelinceye kadar olay yerinde tutulur.

             Yakalanan kişi ve olay hakkında askerî savcı ve Cumhuriyet
savcısına hemen bilgi verilerek emri doğrultusunda işlem yapılır.
Kişinin yakalandığı bir yakınına veya belirlediği bir kişiye
gecikmeksizin haber verilir.

             Yakalanan kişi askerî savcı veya Cumhuriyet savcısı
tarafından bırakılmazsa soruşturmanın tamamlanması için gözaltına
alınmasına karar verilir.

             Gözaltı süresi, yakalama yerine en yakın askerî mahkeme
veya sulh hâkimine gönderilmesi için zorunlu süre hariç yakalama anından
itibaren yirmidört saati geçemez. Yakalama yerine en yakın askerî
mahkeme veya sulh hâkimine gönderilme için zorunlu süre oniki saatten
fazla olamaz.

             Toplu olarak işlenen suçlarda, suçun niteliği, delillerin
toplanmasındaki güçlük veya şüpheli sayısının çokluğu nedeniyle; askerî
savcı veya Cumhuriyet savcısı gözaltı süresinin, her defasında bir günü
geçmemek üzere, üç gün süreyle uzatılmasına yazılı olarak emir
verebilir. Gözaltı süresinin uzatılması emri gözaltına alınana derhâl
tebliğ edilir.

             Yakalama işlemine, gözaltına alma ve gözaltı süresinin
uzatılmasına ilişkin askerî savcı veya Cumhuriyet savcısının yazılı
emrine karşı, yakalanan kişi, müdafi veya kanunî temsilcisi, eşi ya da
birinci veya ikinci derecede kan hısımı, hemen serbest bırakılmayı
sağlamak için askerî mahkemeye veya sulh ceza hâkimine başvurabilir.
Askerî mahkeme veya sulh ceza hâkimi incelemeyi evrak üzerinde yaparak
derhâl ve nihayet yirmidört saat dolmadan başvuruyu sonuçlandırır.
Yakalamanın veya gözaltına alma veya gözaltı süresini uzatmanın yerinde
olduğu kanısına varılırsa başvuru reddedilir. 

             Dördüncü ve beşinci fıkralarda yazılı süreler içinde
şüpheli, sorguya çekilmek üzere  askerî mahkeme önüne çıkarılır; askerî
mahkeme önüne çıkarılma imkânı olmaması halinde, en yakın sulh hâkimine
gönderilir. Bu süreler geçtikten sonra mahkeme veya hâkim kararı
olmaksızın hürriyetinden yoksun kılınamaz.

             Askerî mahkeme veya sulh hâkimi, yakalanma veya gözaltına
almayı gerektiren bir hal görmez veya bu sebepler ortadan kalkmış
bulunursa gözaltına alınan kişinin serbest bırakılmasını emreder.

 

 

 

 

——————————

*(1) Bu madde başlığı "Yakalanan kimsenin sorguya çekilmesi:" iken,
29/6/2006 tarihli ve 5530 sayılı Kanunun 24 üncü maddesiyle metne
işlendiği şekilde değiştirilmiştir.*

3773

 

ONBİRİNCİ BÖLÜM

                                                            İfade Alma
ve Sorgu ^(1)^

             Şüpheli veya sanığın getirilmesi: ^(2)^

**             Madde 81– (Değişik: 29/6/2006-5530/25 md.)**

**            ** Asker kişiler, ifadelerinin alınması veya sorguları
için bağlı bulundukları askerî birlik komutanının veya askerî kurum
amirinin emri ile getirilirler.

             Tutuklu olanlar muhafaza altında gönderilir.

             Savaş hâlinde asker olmayan şüpheli ve sanıklar davetiye
çıkarılmadan zorla getirtilebilirler.

             Asker olmayan kişilerin getirilmesi: ^(1)^

             **Madde 82 – (Mülga: 29/6/2006-5530/62 md.)**

             Sorgunun usulü:

             **Madde 83 – (Mülga: 29/6/2006-5530/62 md.)**

             Geçici olarak işten el çektirme:

             **Madde 84 – (Değişik birinci fıkra: 29/6/2006-5530/26
md.)** Askerî savcı, asker kişi olan bir şüphelinin yapılan soruşturma
dolayısıyla geçici olarak işten el çektirilmesini gerekli görürse, bu
hususta karar verilmesini teşkilâtında askerî mahkeme kurulan yetkili
kıt’a komutanı veya askerî kurum amirinden ister. Kıt’a komutanı veya
askerî kurum amiri bu hususta en geç üç gün içinde kararını verir ve
sonucunu askerî savcıya bildirir.   

             Bu işlem açığa çıkarma değildir.

ONİKİNCİ BÖLÜM

Savunma

            

***            ** Müdafi sayısının sınırlanması:^(2)^*

             **Madde 85–** **(Değişik: 29/6/2006-5530/27 md.)**

**            ** Savaş hâlinde müdafilerin sayısı sınırlanabilir.

             Müdafiler:

             **Madde 86 –** Müdafi, avukatlık veya dava vekilliği etmeye
kanunen yetkili olan kimselerden tutulur.

             Askeri mahkemenin bulunduğu yerde avukatlık veya dava
vekilliği etmeye kanunen yetkili kimse yoksa, hukuk fakültesini bitirmiş
subaylar (Askeri hakim ve askeri savcı ile yardımcıları hariç) ve bunlar
da yoksa diğer subaylar müdafi tutulabilirler.

             Subaylar, savunmayı kabul etmeleri için en yakın amirinin
iznini almak zorundadırlar. Askeri mahkemelerin doğrudan doğruya
tutacağı müdafiler, askeri mahkemenin bulunduğu yerde olan veya askeri
mahkemeye en yakın bulunan barolar ile haberleşilerek seçilir. Bunlar
hizmetten kaçınamazlar.

             Askeri mahkemece müdafi tutulması:

             **Madde 87 – (Mülga: 29/6/2006-5530/62 md.)**

             Müdafiin görevini yapmaması halinde uygulanacak işlem:

             **Madde  88 – (Mülga: 29/6/2006-5530/62 md.)**

———————

(1)  Bölüm başlığ ile 82 nci maddenin başlığı, 9/10/1996 tarih ve 4191
Sayılı Kanun ile metne işlendiği şekilde değiştirilmiştir.

\(2) 81 inci maddenin başlığı "Asker kişilerin getirilmesi”, 85 inci
maddenin başlığı “Sanığın kendisine müdafi tutması:“  iken, 29/6/2006
tarihli ve 5530 sayılı Kanunun 25 ve 27 nci maddesiyle metne işlendiği
şekilde değiştirilmiştir.

3774

*Müşterek savunma:*

**Madde 89 – (Mülga: 29/6/2006-5530/62 md.)**

*Müdafiin evrakı incelemesi:*

**Madde 90 – (Mülga: 29/6/2006-5530/62 md.)**

*Tutuklunun müdafii ile görüşmesi:*

**Madde 91 – (Mülga: 29/6/2006-5530/62 md.)**

*Müdafi ücreti:*

**Madde 92 – (Mülga: 29/6/2006-5530/62 md.)**

İKİNCİ KISIM

*Yargılama Usulü*

BİRİNCİ BÖLÜM

*Kamu Davasının Hazırlanması*

*İhbar ve Şikayetler:^(1)^*

**Madde 93 – (Değişik: 22/5/2012-6318/28 md.) **

Asker kişilerden başkası tarafından yapılacak sözlü veya yazılı ihbar ve
şikayetler, Ceza Muhakemesi Kanunu hükümleri uyarınca yetkili makamlara
veya şüphelinin amiri olan askeri makama yapılır. Asker kişiler
tarafından yapılacak sözlü ve yazılı ihbar ve şikayetler ise silsile
yolu ile şüphelinin amiri olan askeri makama yapılır.

Cumhuriyet savcılıklarına veya zabıta makam ve memurlarına yapılacak
askeri yargıya tabi suç ihbar ve şikayetleri yetkili askeri savcılığa
gönderilir. Kıt’a komutanı veya askeri kurum amiri maiyetinden birinin,
ihbar veya şikayet yoluyla ya da doğrudan öğrendiği askeri yargıya tabi
suçları hakkındaki evrakı adli yönden bağlı bulunduğu komutanlığa
gönderir.

Cumhuriyet savcıları, zabıta makam ve memurları ve askeri amirler askeri
savcının işe el koymasına kadar eylemin sübut vasıtalarının ve
delillerinin kaybolmasını önleyecek tedbirleri alırlar.

Asker kişiler hakkında yapılacak ihbar ve şikayetlerin soyut ve genel
nitelikte olmaması, ihbar veya şikayetlerde kişi veya olay belirtilmesi,
iddiaların ciddi bulgu ve belgelere dayanması, ihbar veya şikayet
dilekçesinde dilekçe sahibinin doğru ad, soyad ve imzası ile iş veya
ikametgah adresinin bulunması zorunludur.

Dördüncü fıkradaki şartları taşımayan ihbar ve şikayetler işleme
konulmaz ve durum, ihbar veya şikayette bulunana bildirilir. Ancak
iddiaların, sıhhati şüpheye mahal vermeyecek belgelerle ortaya konulmuş
olması halinde ad, soyad ve imza ile iş veya ikametgah adresinin
doğruluğu şartı aranmaz.

İhbarcı veya şikayetçinin kimlik bilgileri gizli tutulur.

*Şüpheli ölüm ihbarları:*

**Madde 94 –** Asker kişilerden birinin ölümünün tabii sebeplerden ileri
gelmediği şüphesini verecek belirtiler olur, yahut kimliği bilinemiyen
bir asker kişinin ölüsü bulunursa asker ve sivil zabıta memurları ve köy
muhtarları durumu, Cumhuriyet savcılarına ihbar etmekle beraber en yakın
askeri makama da bildirmekle yükümlüdürler.

Ölünün gömülmesi, ancak askeri savcının veya askeri makamın veya
zorunluk halinde Cumhuriyet savcısının veya sulh hakiminin yazılı iznine
bağlıdır.

*Bir suç işlendiğinin ögrenilmesi ve ilk tedbirler:*

**Madde 95 – (Değişik: 29/6/2006-5530/29 md.) **

Cumhuriyet savcılıklarına veya zabıta makam ve memurlarına yapılacak
askerî yargıya tâbi suç ihbar ve şikâyetleri şüphelinin amiri olan
makama gönderilir.

Askerî birlik komutanı veya askerî kurum amiri maiyetinden birinin
kendisine ihbar veya şikâyet olunan veyahut diğer suretle öğrendiği,
askerî mahkemelerin görev alanına giren suçları hakkında şüphelinin
kimliğini, isnat olunan suçu ve bu suçun delillerini gösterir bir vak’a
raporu düzenler ve adlî yönden bağlı bulunduğu askerî mahkemenin
teşkilâtında kurulduğu kıt’a komutanı veya askerî kurum amirine
gönderir.

Teşkilâtında askerî mahkeme kurulan kıt’a komutanı veya askerî kurum
amiri, suç evrakını inceledikten sonra askerî savcıya gönderir ve
şüphelinin tutuklanmasını isterse bu husustaki istemini de bildirir.

Ağır ceza mahkemesinin görevine giren suçlar veya gecikmesinde sakınca
umulan hallerde askerî savcılar derhal soruşturmaya başlarlar.
Zorunluluk halinde bu soruşturma bir disiplin subayı tarafından da
yapılabilir. Bu hallerde durum derhal yetkili askerî mahkemenin
teşkilâtında kurulduğu komutan veya askerî kurum amirine bildirilir.

———————

*(1) Bu maddenin başlığı “Suçların ihbarı” iken 22/5/2012 tarihli ve
6318 sayılı Kanunun 28 inci maddesiyle metne işlendiği şekilde
değiştirilmiştir.*

3775

 

             Cumhuriyet savcıları, zabıta makam ve memurları ve askerî
amirler askerî savcının işe el koymasına kadar eylemin sübut
vasıtalarının ve delillerinin kaybolmasını önleyecek, gecikmesinde
sakınca umulan tedbirleri alırlar.

             Soruşturma: ^(1)^

             **Madde 96 – (Değişik birinci fıkra: 29/6/2006-5530/30
md.)** Askerî savcı 95 inci maddede yazılı usûl ve yollarla bir suçun
işlendiğini öğrenir öğrenmez, kamu davasının açılmasına lüzum olup
olmadığına karar verilmek üzere bir soruşturma yapar.

             Basit işlerde disiplin amirinin veya disiplin subayının
yaptığı soruşturma ile yetinilebilir.

             (**Değişik üçüncü fıkra: 29/6/2006-5530/30 md.)** Şüpheli
suçunu itiraf etse bile, öz vak’anın soruşturulması gerekir.

             (**Değişik dördüncü fıkra: 29/6/2006-5530/30 md.)** Askerî
savcı, maddî gerçeğin araştırılması ve adil yargılamanın yapılabilmesi
için, kolluk görevlileri marifetiyle, şüphelinin lehine ve aleyhine olan
delilleri toplayarak muhafaza altına almak ve şüphelinin haklarını
korumakla yükümlüdür.

             Savaş halinde bu soruşturma mümkün olduğu kadar
çabuklaştırılır.

             Askeri savcıların yetkisi:

             **Madde 97 –** (**Değişik: 29/6/2006-5530/31 md.) **

**            ** Askerî savcı, gerek doğrudan doğruya ve gerekse askerî,
adlî veya diğer kolluk görevlileri aracılığı ile her türlü araştırmayı
yapabilir; bütün kamu görevlilerinden ve özel kuruluşlardan soruşturmaya
ilişkin her türlü bilgiyi isteyebilir.

             Askerî savcılar; diğer askerî savcılar ile Cumhuriyet
savcılarını istinabe edebilirler.

             Askerî, adlî ve diğer kolluk görevlileri, askerî savcının
soruşturmaya ilişkin bütün emirlerini gecikmeksizin yerine getirmekle
yükümlüdür. Bu emirler yazılı; acele hâllerde sözlü olarak verilir.
Sözlü emir, en kısa sürede yazılı olarak da bildirilir.

             Diğer kamu görevlileri de, yürütülmekte olan soruşturma
kapsamında ihtiyaç duyulan bilgi ve belgeleri, talep eden askerî savcıya
vakit geçirmeksizin temin etmekle yükümlüdür.

             Askeri savcının soruşturma istemi:

             **Madde 98 –** Askeri savcılar, ancak hakim tarafından
yapılabilecek olan bir soruşturma işlemine lüzum görürlerse, bu
istemlerini nezdinde bulundukları askeri mahkemeye veya işlemin cereyan
edeceği yerdeki askeri mahkemeye, yoksa sulh hakimine bildirirler.

             Bu makamlar, işin gereğine göre istenen işlemin
yapılmasının mümkün bulunup bulunmadığını incelerler.

             Tutanak ve düzenlenmesi:

             **Madde 99 – (Mülga: 29/6/2006-5530/62 md.)**

             Keşif, muayene, tanık ve bilirkişi işlerinde bulunacaklar:

             **Madde 100 – (Mülga: 29/6/2006-5530/62 md.)**

             *Sanığın hazır bulunmayacağı hal:*

             **Madde 101 – (Mülga: 29/6/2006-5530/62 md.)**

             Komutan veya askeri kurum amirinin soruşturmada yetkisi:

             **Madde 102 –** Nezdinde askeri mahkeme kurulan kıta
komutanı veya askeri kurum amiri soruşturma safhası hakkında, askeri
savcıdan bilgi istiyebilir.

 

\_\_\_\_\_\_\_\_\_\_\_\_\_\_\_\_\_\_\_\_

*(1) Bu madde başlığı “Hazırlık soruşturması:” iken, 29/6/2006 tarihli
ve 5530 sayılı Kanunun 30 uncu maddesiyle metne işlendiği şekilde
değiştirilmiştir.*

3776

 

             Askeri savcının kendiliğinden yapacağı soruşturma işleri:

             **Madde 103 –** (**Değişik birinci fıkra: 29/6/2006-5530/32
md.)** Soruşturma sırasında bu soruşturmanın başka bir kişiyi veya suçu
kapsayacak şekilde genişletilmesi gerekirse, askerî savcı ivedi hâllerde
bu soruşturmayı kendiliğinden yapar.

             Bu halde 95 inci maddenin 4 üncü fıkrası hükmü uygulanır

             Askeri hakimler ve savcılar hakkında soruşturma:

             **Madde 104 –** Askeri hakimler ile askeri savcılar veya
yardımcıları hakkında özel kanuna göre soruşturma yapılır.

             Kovuşturmaya yer olmadığı kararı:

             **Madde 105 – (Mülga: 29/6/2006-5530/62 md.)**

             Askeri  savcının soruşturmanın geçici olarak tatiline karar
vermesi:

             **Madde 106 – (Mülga: 29/6/2006-5530/62 md.)**

             Kovuşturmaya yer olmadığına dair karara itiraz: ^(1)^

**             Madde 107–** (**Değişik: 29/6/2006-5530/33 md.) **

**            ** Askerî savcı tarafından verilen kovuşturmaya yer
olmadığına dair karar, teşkilâtında askerî mahkeme kurulan kıt’a
komutanı veya askerî kurum amiri ile şüpheli ve suçtan zarar görene
bildirilir.

             Bu karara karşı teşkilâtında askerî mahkeme kurulan kıt’a
komutanı veya askerî kurum amiri ya da suçtan zarar gören, kararın
kendilerine tebliğinden itibaren onbeş gün içinde kararı veren askerî
savcının teşkilâtında olduğu askerî mahkemeye yer itibarıyla en yakın
askerî mahkemede itiraz edebilirler. En yakın askerî mahkemenin
tayininde kararsızlık olursa, bu husus Millî Savunma Bakanlığınca
giderilir. İtiraz isteminde kamu davasının açılmasını haklı gösterecek
olaylar ve deliller gösterilir.

             İtirazın incelenmesi ve soruşturmanın genişletilmesi:

             **Madde 108 –** (**Değişik birinci fıkra: 29/6/2006-5530/34
md.)** İtiraz üzerine askerî savcının o zamana kadar yaptığı
soruşturmayı içine alan dosya, itirazı inceleyecek olan askerî mahkemeye
gönderilir.

             (**Değişik ikinci fıkra: 29/6/2006-5530/34 md.)** Askerî
mahkeme, süre tayin ederek bir diyeceği varsa bildirmesi için itiraz
istemini şüpheliye tebliğ edebilir

             Askeri mahkeme kararını vermek için soruşturmanın
genişletilmesine lüzum görürse gereken soruşturmayı yetkili askeri
savcıya yaptırabilir.

*             İtirazın reddi:*

             **Madde 109 –** İtiraz süresi içinde yapılmamış veya sebep
gösterilmemişse veyahut kamu davasının açılması için yeter sebepler
bulunmazsa askeri mahkeme itirazı reddeder.

             (**Değişik ikinci fıkra: 29/6/2006-5530/35 md.)** Ret
kararı suçtan zarar görene; eğer itiraz, teşkilâtında askerî mahkeme
kurulan kıt’a komutanı veya askerî kurum amiri tarafından yapılmış ise
bu makama tebliğ olunur ve ayrıca askerî savcıya ve şüpheliye
bildirilir.

             İtiraz reddedildikten sonra kamu davası ancak yeni olaylara
ve yeni delillere dayanılarak açılabilir.

 

\_\_\_\_\_\_\_\_\_\_\_\_\_\_\_\_\_\_\_

*(1) Bu madde başlığı “Askeri savcının kararına itiraz:” iken, 29/6/2006
tarihli ve 5530 sayılı Kanunun 33 üncü maddesiyle metne işlendiği
şekilde değiştirilmiştir.*

3777

 

             İtirazın kabulü:

             **Maddde 110 –** (**Değişik birinci fıkra:
29/6/2006-5530/36 md.)** Askerî mahkeme, itirazın yerinde ve haklı
olduğuna kanaat getirirse, şüpheli hakkında kamu davası açılmasının
gerekli olduğuna karar verir ve evrakı yetkili askerî savcıya gönderir.

             Bu karar üzerine askeri savcı soruşturma yapmaksızın
iddianame ile kamu davasını açar.

             Milli Savunma Bakanının askeri savcıya emir vermesi:

             **Madde 111 –**  (**Değişik birinci fıkra:
29/6/2006-5530/37 md.)** Askerî savcı tarafından verilip süresi içinde
itiraz edilmeyen veya itiraz edilip de süresi içinde itiraz
edilmediğinden veya sebep gösterilmediğinden hakkındaki itiraz
reddolunmuş bulunan kovuşturmaya yer olmadığı kararı üzerine, Millî
Savunma Bakanı soruşturmaya devam edilmesi veya kamu davası açılması
hususlarında askerî savcıya emir verebilir.

             Kamu davasının açılması hususunda verilecek emir üzerine
askeri savcı, soruşturma yapmaksızın iddianame ile kamu davasını açar.

             Dosyanın yetkili makama gönderilmesi:

             **Madde 112  –** Askeri savcı, işin nezdinde bulunduğu
askeri mahkemenin görev ve yetkisi dışında olduğunu görürse dosyanın
yetkili veya görevli makama gönderilmesine karar verir.

             (**Değişik ikinci fıkra: 29/6/2006-5530/38 md.)** Bu karara
karşı şüpheli ve suçtan zarar gören ile teşkilâtında askerî mahkeme
kurulan kıt’a komutanı veya askerî kurum amiri onbeş gün içinde itiraz
edebilir. 

             (**Değişik üçüncü fıkra: 29/6/2006-5530/38 md.)** Bu itiraz
hakkında 107, 108 ve 109 uncu madde hükümleri uygulanır. İtirazın kabul
edilmesi halinde, askerî savcı, soruşturmanın sonucuna göre karar verir.

             Yeni bir suçtan dolayı soruşturmanın tatili ve yeniden
başlanabilmesi:

             **Madde 113 – (Mülga: 29/6/2006-5530/62 md.)**

             Kamu davasının açılması:

             **Madde 114  –**  **(Mülga: 29/6/2006-5530/62 md.)**

*             İddianamenin iadesi kararına itiraz:^(1)^*

             **Madde 115–** (**Değişik: 29/6/2006-5530/39 md.) **

**            ** Askerî savcı, iddianamenin iadesi kararına karşı yedi
gün içinde en yakın askerî mahkemeye itiraz edebilir.

 

İKİNCİ BÖLÜM

Duruşma Hazırlığı

 

             Duruşma gününün belirlenmesi ve duruşma hazırlığı: ^(2)^

             **Madde 116 – (Değişik: 19/6/2010-6000/4 md.)**

Mahkeme, iddianamenin kabulünden sonra duruşma gününü belirler ve
duruşmada hazır bulunması gereken kişileri çağırıp, diğer duruşma
hazırlıklarını yerine getirir. 

Ağır ceza mahkemesinin görevine giren suçlara, genel ahlaka karşı
suçlara ve Askeri Ceza Kanununun 30 uncu maddesinin birinci fıkrasının
(B) bendinde yazılı suçlara ait davalar ile tutuklu veya açıklı işlerin
davaları, önce görülür.

             Çağrı - tebliğ ve sübut araçları:

             **Madde 117 – (Mülga: 29/6/2006-5530/62 md.)**

             İddianamenin sanığa tebliği:

             **Madde 118 – (Mülga: 29/6/2006-5530/62 md.)**

             Tutuklu olan ve olmıyan sanıkların çağrılması:

             **Madde 119 – (Mülga: 29/6/2006-5530/62 md.)**

             Tebliğ ile duruşma günü arasındaki süre:

             **Madde 120- (Mülga: 29/6/2006-5530/62 md.)**

\_\_\_\_\_\_\_\_\_\_\_\_\_\_\_\_\_\_\_\_\_

*(1) Bu madde başlığı "iddianame:" iken, 29/6/2006 tarihli ve 5530
sayılı Kanunun 39 uncu maddesiyle metne işlendiği şekilde
değiştirilmiştir.*

(2)  Bu madde başlığı “Duruşma gününün ve subay üyenin tesbiti:” iken,
19/6/2010 tarihli ve 6000 sayılı Kanunun 4 üncü maddesiyle metne
işlendiği şekilde değiştirilmiştir.

3778

 

             Müdafiinin çağrılması:

             **Madde 121 – (Mülga: 29/6/2006-5530/62 md.)**

             Sanığın savunma delillerinin toplanması istemi:

             **Madde 122 – (Mülga: 29/6/2006-5530/62 md.)**

             Sanığın tanık ve bilirkişiyi doğrudan doğruya çağırtması
veya birlikte getirmesi:

             **Madde 123 – (Mülga: 29/6/2006-5530/62 md.)**

             Kıdemli hakimin delil toplaması:

             **Madde 124 –** Askeri mahkeme kıdemli askeri hakimi de
kendiliğinden tanık ve bilirkişilerin çağırılmasına ve başkaca sübut
delillerinin toplanmasına karar verebilir.

             Çağırılan tanık ve bilirkişilerin sanığa ve askeri savcıya
bildirilmesi:

             **Madde 125 –** **(Mülga: 29/6/2006-5530/62 md.)**

             Naip veya istinabe yolu ile dinlenilme:

             **Madde 126 – (Mülga: 29/6/2006-5530/62 md.)**

             *Tanık ve bilirkişinin dinleneceği günün bildirilmesi,
yeniden keşif ve muayene, iddianamenin geri alınması:*

             **Madde 127 – (Mülga: 29/6/2006-5530/62 md.)**

 

ÜÇÜNCÜ BÖLÜM

Duruşma Usulü

 

             Duruşma:

             **Madde 128 – (Mülga: 29/6/2006-5530/62 md.)**

             Birden çok askeri savcı, müdafi ve tutanak katibinin
duruşmaya katılması:

             **Madde 129 – (Mülga: 29/6/2006-5530/62 md.)**

             Tehir ve talik istemi ve kararlar:

             **Madde 130 – (Mülga: 29/6/2006-5530/62 md.)**

             Tehir süresi ve duruşmanın tekrarı:

             **Madde 131 – (Mülga: 29/6/2006-5530/62 md.)**

             *Askeri mahkemenin vereceği tutukluluk kararı:*

             **Madde 132 – (Mülga: 29/6/2006-5530/62 md.)**

             Sanığın gelmemesi:

             **Madde 133 – (Mülga: 29/6/2006-5530/62 md.)**

             Duruşma sırasında sanığın savuşması:

             **Madde 134 – (Mülga: 29/6/2006-5530/62 md.)**

*             Sanık gelmese de duruşma yapılabilecek haller:*

             **Madde 135 – (Mülga: 29/6/2006-5530/62 md.)**

             Sanığın duruşmadan vareste tutulması:

             **Madde 136 – (Mülga: 29/6/2006-5530/62 md.)**

 

3779

 

             *Davaların birleştirilmesi ve ayrılması:*

             **Madde 137 – (Mülga: 29/6/2006-5530/62 md.)**

             Duruşmanın açıklığı:

             **Madde 138 – (Mülga: 29/6/2006-5530/62 md.)**

             Açıklığın kaldırılması hakkındaki duruşmanın kapalılığı:

             **Madde 139 – (Mülga: 29/6/2006-5530/62 md.)**

*             Kapalılık sebeplerinin açıklanmaması için uyarma:*

             **Madde 140 – (Mülga: 29/6/2006-5530/62 md.)**

*             Sanığın astı olanların duruşmada bulunmaması:*

             **Madde 141 –** Duruşmada asker kişilerden, sanığın astı
olanlar dinleyici olarak bulunamazlar. Sanıklar birden çok ise en
büyüğünün rütbe ve kıdemi esas alınır.

             Suçtan zarar gören asker kişi, rütbesi ne olursa olsun,
duruşmada hazır bulunabilir. Ancak, askeri mahkeme disiplin
sebeplerinden dolayı bu kimseyi de duruşma salonundan çıkarabilir.

             Yayım yasağı:

             **Madde 142 – (Mülga: 29/6/2006-5530/62 md.)**

             Duruşmanın inzibati:

             **Madde 143 – (Değişik: 8/6/1972 - 1596/1 md.) **

             Duruşmanın inzibatını sağlamak askeri mahkeme başkanına
aittir.

             **(Mülga iki, üç, dört ve beşinci fıkralar:
29/6/2006-5530/62 md.)**

             Savaş halinde :

             Duruşmanın inzibatını bozan sanık ve müdafileri, o günkü
duruşmanın tamamına çıkmamak üzere askeri mahkeme başkanı salondan
çıkartır. Birden ziyade duruşmadan çıkarılan sanık ve müdafiler bir daha
aynı dava ile ilgili duruşmalara katılamazlar.

             Yukarda yazılı hallerde salondan çıkarılan sanık ve
müdafiler, mahkemenin tayin edeceği süre içinde yazılı savunma
verebilirler.

3780

 

             Duruşmanın yönetimi:

             **Madde 144 –** Duruşmayı askeri mahkeme kurulundaki en
kıdemli askeri hakim yönetir. Bu hakimin görevini yapmasına kanuni
engeller çıkarsa kendisinden sonra gelen askeri hakimler kıdemlerine
göre bu görevi yaparlar.

             Duruşmada ilgili olanlardan biri, duruşmanın yönetimine
ilişkin kıdemli askeri hakim tarafından alınan bir tedbirin yerinde
olmadığını ileri sürerse, askeri mahkeme bu konuda karar verir.

             *Tanık ve bilirkişilere soru sorulması:*

             **Madde 145** – **(Mülga: 29/6/2006-5530/62 md.)**

             Duruşmanın başlaması:

             **Madde 146 – (Mülga: 29/6/2006-5530/62 md.)**

             Delillerin ikamesi:

             **Madde 147 –  (Mülga: 29/6/2006-5530/62 md.)**

             Delillerden vazgeçilmesi ve delillerin reddi:

             **Madde 148 – (Mülga: 29/6/2006-5530/62 md.)**

             Delil ve vakıanın geç iradedilmesi:

             **Madde 149 – (Mülga: 29/6/2006-5530/62 md.)**

*             Sorguda sanığın dışarı çıkarılabilmesi*:

             **Madde 150 – (Mülga: 29/6/2006-5530/62 md.)**

             Tanıkların ve bilirkişilerin mahkemeden uzaklaşmaları:

             **Madde 151 – (Mülga: 29/6/2006-5530/62 md.)**

*             Duruşma sırasında okunacak sübut sebepleri:*

             **Madde 152 – (Mülga: 29/6/2006-5530/62 md.)**

             Delilin bir tanık olması:

             **Madde 153 – (Mülga: 29/6/2006-5530/62 md.)**

             Tutanağın okunması ile yetinme:

             **Madde 154 – (Mülga: 29/6/2006-5530/62 md.)**

             Tanık ve bilirkişinin evvelki ifadelerinin okunması:

             **Madde 155 – (Mülga: 29/6/2006-5530/62 md.)**

             *Sanığın eski ifadesinin okunması:*

             **Madde 156 – (Mülga: 29/6/2006-5530/62 md.)**

             İfadelerin okunduğunun tutanağa geçirilmesi:

             **Madde 157 – (Mülga: 29/6/2006-5530/62 md.)**

             Raporların ve diğer evrakın okunması:

             **Madde 158 – (Mülga: 29/6/2006-5530/62 md.)**

             Delillere karşı ne diyeceğinin sanıktan sorulması:

             **Madde 159 – (Mülga: 29/6/2006-5530/62 md.)**

             Askeri savcı, davaya katılan, davacı ve sanığın iddia ve
savunması:

             **Madde 160 – (Mülga: 29/6/2006-5530/62 md.)**

             Tercüman bulundurulacak haller:

             **Madde 161 – (Mülga: 29/6/2006-5530/62 md.)**

             Duruşmanın bitmesi ve hüküm:

             **Madde 162 – (Mülga: 29/6/2006-5530/62 md.)**

3781

 

             *Delillerin değerlendirilmesi:*

             **Madde 163 – (Mülga: 29/6/2006-5530/62 md.)**

             Hukuk mahkemelerini ilgilendiren konularda yapılacak işlem:

             **Madde 164 – (Mülga: 29/6/2006-5530/62 md.)**

             Hükmün konusu ve eylemin değerlendirilmesi:

             **Madde 165 – (Mülga: 29/6/2006-5530/62 md.)**

*             Suçun mahiyet ve niteliğinde değişme:*

             **Madde 166 – (Mülga: 29/6/2006-5530/62 md.)**

*             Duruşmada sanığın yeni bir suçunun meydana çıkması:*

             **Madde 167 – (Mülga: 29/6/2006-5530/62 md.)**

             Kararların görüşülmesi ve oyların toplanması:

             **Madde 168 – (Mülga: 29/6/2006-5530/62 md.)**

             Oylamaya katılma zorunluğu:

             **Madde 169 – (Mülga: 29/6/2006-5530/62 md.)**

             Hüküm ve kararlarda gerekli oy sayısı:

             **Madde 170 – (Mülga: 29/6/2006-5530/62 md.)**

*             Oy sırası:*

             **Madde 171 – (Mülga: 29/6/2006-5530/62 md.)**

*             Görüşmeye katılacak olanlar:*

             **Madde 172 – (Mülga: 29/6/2006-5530/62 md.)**

             Hükmün gerekçesinde gösterilmesi gereken hususlar:

             **Madde 173 –** **(Mülga: 29/6/2006-5530/62 md.)**

             Hükmün ne suretle tefhim olunacağı:

             **Madde 174 – (Mülga: 29/6/2006-5530/62 md.)**

             Yetkisizlik veya görevsizlik kararı verilmiyen haller:

             **Madde 175 –** Askeri mahkemece, davanın yetkili olmıyan
bir askeri savcı tarafından açılmış olması veya sanığa aynı eylemden
dolayı disiplin amirlerince ceza verilmiş bulunması sebepleriyle
yetkisizlik veya görevsizlik kararı veremez.

             Görevsizlik ve yetkisizlik kararı:

             **Madde 176 –** Duruşma sırasında sanığın veya suçun askeri
yargıya tabi olmadığı anlaşılırsa askeri mahkeme görevsizlik karari
verir.

             Sanığın rütbesi veya sınıfı uygun değilse yetkisizlik
kararı verilir.

             Bu kararlar temyiz olunabilirler ve iddianamenin bütün
sonuçlarını meydana getirerek aynı şartlara tabi olurlar.

             Duruşma tutanağı ve kapsayacağı hususlar:

             **Madde 177 – (Mülga: 29/6/2006-5530/62 md.)**

             Tutanağa yazılacak diğer noktalar:

             **Madde 178 – (Mülga: 29/6/2006-5530/62 md.)**

*             Tutanağın ispat kuvveti:*

             **Madde 179 – (Mülga: 29/6/2006-5530/62 md.)**

             Hüküm fıkrası:

             **Madde 180 – (Mülga: 29/6/2006-5530/62 md.)**

 

 

3782

 

DÖRDÜNCÜ BÖLÜM

Gaiplerin Yargılanmaları

             Gaibin tanımı:

             **Madde 181 – (Mülga: 29/6/2006-5530/62 md.)**

*             Gaip hakkında duruşma açılması:*

             **Madde 182 – (Mülga: 29/6/2006-5530/62 md.)**

             İlan yolu ile yapılacak tebliğ:

             **Madde 183 – (Mülga: 29/6/2006-5530/62 md.)**

*             Sanık adına duruşmaya kabul edilecek kimseler:*

             **Madde 184 – (Mülga: 29/6/2006-5530/62 md.)**

             Sanık adına kanun yollarına başvurma:

             **Madde 185 – (Mülga: 29/6/2006-5530/62 md.)**

             Belirli malların haczi:

             **Madde 186 – (Mülga: 29/6/2006-5530/62 md.)**

*             Genel haciz:*

             **Madde 187 – (Mülga: 29/6/2006-5530/62 md.)**

             Gaip hakkında duruşma:

             **Madde 188 – (Mülga: 29/6/2006-5530/62 md.)**

*             Soruşturma işlerinde gaibe haber verilip verilmiyeceği:*

             **Madde 189 – (Mülga: 29/6/2006-5530/62 md.)**

             Gaibe ihtar:

             **Madde 190 – (Mülga: 29/6/2006-5530/62 md.)**

             Gaip hakkındaki delillerin toplanması:

             **Madde 191 – (Mülga: 29/6/2006-5530/62 md.)**

             Gaip hakkında haciz kararı ve ilanı ve askerlikten tard:

             **Madde 192 – (Mülga: 29/6/2006-5530/62 md.)**

             Haczedilen mallar üzerinde sanığın tasarrufu:

             **Madde 193 – (Mülga: 29/6/2006-5530/62 md.)**

             Haczin kaldırılması:

             **Madde 194 – (Mülga: 29/6/2006-5530/62 md.)**

 

ÜÇÜNCÜ  KISIM

Kanun Yolları

BİRİNCİ BÖLÜM

Genel Esaslar

             Kanun yolları:

             **Madde 195 –** Kanun yolları itiraz ve temyizden
ibarettir.

             Kanun yollarına başvurma:

             **Madde 196 – (Değişik: 29/6/2006-5530/40 md.) **

**            ** Kanun yolları, askerî savcı, şüpheli, sanık ve katılan,
katılma isteği karara bağlanmamış, reddedilmiş veya katılan sıfatını
alabilecek surette suçtan zarar görmüş bulunanlar ile teşkilâtında
askerî mahkeme kurulan kıt’a komutanı ve askerî kurum amirine açıktır.

             Askerî savcı ile teşkilâtında askerî mahkeme kurulan kıt’a
komutanı veya askerî kurum amiri şüpheli veya sanık lehine de kanun
yollarına başvurabilir.

3783

 

             Kanun yollarına başvurma mercii:

             **Madde 197 –** Kanun yollarına başvurma, bundan feragat
veya vazgeçme hakkındaki istemlerde merci, taarruz edilen kararı veren
veya bu karara aracılık eden askeri savcılık ve eğer taarruz bir mahkeme
kararına karşı ise, o mahkemedir.

             Kanun yoluna başvurma dilekçe ile olur.

             Ancak, askeri mahkeme veya askeri savcılık tutanak katibine
bu hususta bir tutanak düzenlenmesi için yapılacak bir beyan ile de
olabilir. Bu tutanak askeri savcı veya kıdemli askeri hakim tarafından
onaylanır.

             Asker kişiler tarafından en yakın askeri birlik komutanına
veya askeri kurum amirine bir beyanda bulunmak suretiyle de kanun yoluna
başvurulabilir. Bu hususta bir tutanak düzenlenir. Kanuni mehillere
uyulmuş olmak için tutanağın bu mehiller içinde düzenlenmiş olması
gereklidir.   

             Tutuklu olanların kanun yollarına başvurma usulü:

             **Madde 198 – (Mülga: 29/6/2006-5530/62 md.)**

             *Kanun yolunun tayininde yanılma:*

             **Madde 199 – (Mülga: 29/6/2006-5530/62 md.)**

             Askeri savcı ve kıta komutanı veya askeri kurum amirinin
kanun yoluna başvurması:

             **Madde 200 –** Askeri savcı ile nezdinde askeri mahkeme
kurulan kıta komutanı veya askeri kurum amiri tarafından aleyhine kanun
yoluna başvurulan karar veya hüküm, sanığın lehine bozulabileceği gibi
değiştirme de yapılabilir.

             Başvurma hakkından vazgeçilmesi ve etkisi:

             **Madde 201 –** Kanun yollarına başvurma hakkından veya
yapılmış bir başvurmadan vazgeçilmesi, bu başvurma için belirli olan
mehilin sona ermesinden önce de geçerlidir.

             Şu kadar ki, askeri savcı ile nezdinde askeri mahkeme
kurulan kıta komutanı veya askeri kurum amiri tarafından sanık lehine
yapılmış olan başvurma onun rızası olmaksızın geri alınamaz.

             Müdafiin yapılmış bir başvurmadan vazgeçmesi, ancak ayrıca
özel bir vekaletnameye sahip bulunmasına bağlıdır.

             **(Mülga dördüncü fıkra: 29/6/2006-5530/62 md.)**

 

İKİNCİ BÖLÜM

İtiraz

             İtiraz olunabilecek kararlar ve itiraz merci:^(1)^

             **Madde 202 –** İtiraz, bu kanunda açıkça gösterilen
hallerde kararlara veya askeri mahkeme kararlarına karşı yapılabilir.

             **(Ek fıkra: 29/6/2006-5530/41 md.)** Bu Kanunda aksine
hüküm bulunmayan hallerde yapılacak itirazları en yakın askerî mahkeme
inceler.

             Yürütmenin durdurulması:

             **Madde 203 – (Mülga: 29/6/2006-5530/62 md.)**

\_\_\_\_\_\_\_\_\_\_\_\_\_\_\_\_\_\_\_

\(1) Bu madde başlığı "itiraz olunabilecek kararlar:" iken, 29/6/2006
tarihli ve 5530 sayılı Kanunun 41 inci maddesiyle metne işlendiği
şekilde değiştirilmiştir.

3784

 

             İtirazın karşı tarafa bildirilmesi ve soruşturma yapılması:

             **Madde 204 –** İtirazı inceliyecek merci, yazı ile cevap
verebilmesi için, itirazı karşı tarafa bildirebilir.

             Bu merci gerekli gördüğü soruşturmayı yaptırabilir veya
kendisi yapabilir.

             İtiraz hakkında duruşma yapılmaksızın karar verilir.

             İtirazın incelenmesi Askeri Yargıtay'a ait ise ilk önce
Başsavcının mütalaası alınır.

             İtiraz yerinde görülürse bunu inceliyen merci, aynı zamanda
itiraz konusu olan mesele hakkında da kararını verir. İtiraz üzerine
verilecek kararlar kesindir.

 

ÜÇÜNCÜ BÖLÜM

Temyiz

 

             Temyiz edilebilen veya edilemiyen hükümler:

             **Madde 205- (Değişik: 29/6/2006-5530/42 md.)**

             Askerî mahkemelerce verilen hükümler temyiz edilebilir.

             Onbeş yıl ve daha fazla hapis cezasına ilişkin hükümler
kendiliğinden temyize tâbidir.

             Ancak;

             A) Üst sınırı beşyüz günü geçmeyen adlî para cezasını
gerektiren suçlardan beraat hükümlerine,

             B) Kanunlarda kesin olduğu yazılı bulunan hükümlere,

             karşı temyiz yoluna başvurulamaz. Bu hükümler hakkında 243
üncü madde hükümlerine göre Askerî Yargıtaya başvurulabilir.

             Hükümden önceki kararların temyizi:

             **Madde 206 –** Hükümden önce verilip hükme esas alınan
kararlar da hükümle beraber temyiz olunabilir.

             Temyiz sebepleri:

             **Madde 207 – (Değişik birinci fıkra: 29/6/2006-5530/43
md.)** Temyiz, kural olarak hükmün hukuka aykırılığı sebebine dayanır.

             **(Değişik ikinci fıkra: 29/6/2006-5530/43 md.)** Bir hukuk
kuralının uygulanmaması veya yanlış uygulanması hukuka aykırılıktır.

             **(Değişik birinci cümle: 29/6/2006-5530/43 md.)** Temyiz
dilekçesi veya beyanında gösterilmiş olmasa da aşağıda yazılı hâllerde
hukuka kesin aykırılık varsayılır:

A\) Askeri mahkemenin kanuna uygun olarak kurulmamış olması,

             B) Kanunen davaya bakamıyacak bir hakimin hükme katılması,

             C) Tarafsızlığını şüpheye düşürecek bir sebepten dolayı
hakkında red istemi olup da bu istem kabul olunduğu halde hakimin hükme
katılması yahut bu istemin kanuna aykırı olarak reddolunması suretiyle
hakimin hükme katılmasının sağlanması,

             D) Askeri mahkemenin kanuna aykırı olarak davaya bakmaya
kendisini görevli veya sınıf veya rütbe yönünden yetkili görmesi,

             E) Askeri savcı veyahut kanunen bulunması gerekli diğer bir
kişinin yokluğunda duruşma yapılması,

             F) Sözlü duruşma sonucu olarak verilen hükümde duruşmanın
açıklığı kuralına uyulmamış olması,

             G) Hükmün gerekçeden yoksun olması,

             H) Hüküm için önemli olan noktalarda mahkeme kararı ile
savunma hakkının kısıtlanmış olması.

3785

 

             I) **(Ek: 29/6/2006-5530/43 md.)** Hükmün hukuka aykırı
yöntemlerle elde edilen delile dayanması.

             Sanık lehine olan kurullara aykırılık:

             **Madde 208 –** Sanığın lehine olan hukuki kurallara
aykırılık sanığın aleyhine hükmün bozulması için askeri savcıya ve
nezdinde askeri mahkeme kurulan kıta komutanı veya askeri kurum amirine
bir hak vermez.

             Temyiz isteminin süresi ve şartları:

             **Madde 209 –** Temyiz istemi karar veya hükmün
tefhiminden, tefhim sanığın yokluğunda yapılmış ise tebliğinden itibaren
bir hafta içerisinde olur.

             Nezdinde askeri mahkeme kurulan kıta komutanı veya askeri
kurum amiri için temyiz süresi hükmün gerekçesiyle birlikte tebliği
tarihinden başlıyarak bir haftadır.

             Eski hale getirme süresi içinde temyiz süresinin işlemesi:

             **Madde 210 –** Sanığın yokluğunda aleyhine verilen
hükümlerde eski hale getirme isteminin süresi içinde temyiz süresi de
işler.

             Sanık eski hale getirme isteminde bulunur ise bu istemin
reddi ihtimalinin gözönüne alınarak süresi içinde dilekçe vermek veya
tutanak katibine bir beyan yapmakla temyiz isteminde bulunmalıdır. Asker
kişiler hakkında 197 nci madde hükümleri burada da uygulanır.

             Bu halde temyize ilişkin olan işler eski hale getirme
istemi hakkında karar verilinceye kadar geri bırakılır.

             Eski hale getirme isteminde bulunmaksızın temyiz yoluna
gidilmiş ise bu istem, eski hale getirme istemi hakkından vazgeçilmiş
olduğunu gösterir.

             Temyiz layihası ve içinde bulunması gereken hususlar:

             **Madde 211 –** Temyiz eden taraf hükmün hangi yönden ve
neden dolayı bozulmasını istemekte, kural olarak temyiz dilekçesinde
veya beyanında veyahut layihasında gösterir. Temyiz için dayanılan
sebeplerde yargılama usulü ile ilişkin bir kurala mı yoksa kanuni diğer
hükümlere mi aykırılık bulunmasından dolayı başvurulduğu gösterilir.
Birinci halde kanuna aykırı olan hususlar açıklanır.

             İsteme bağlı temyiz lâyihası ve tebliği:^(1)^

             **Madde 212–** **(Değişik: 29/6/2006-5530/44 md.)   **

**            ** Temyiz dilekçesinde veya beyanında temyiz sebepleri
gösterilmemiş ise, temyiz dilekçesi için belirli olan sürenin
bitmesinden veyahut hükmün gerekçesi henüz tebliğ edilmemiş ise,
tebliğinden itibaren yedi gün içinde hükmü temyiz olunan mahkemeye bu
sebepleri kapsayan bir lâyiha da verilebilir.

             Teşkilâtında askerî mahkeme kurulan kıt’a komutanı veya
askerî kurum amiri veya askerî savcı, temyiz yoluna başvurma nedenlerini
sanığın leh ve aleyhine olduğunu belirtmek suretiyle gerekçeleri ile
birlikte yazılı isteminde açıkça gösterir. Bu istem ilgililere tebliğ
edilir. İlgililer, tebliğ tarihinden itibaren yedi gün içinde bu
husustaki cevaplarını bildirebilirler.

             Temyiz incelenmesi:

             **Madde 213 –** Temyiz layihasının verilmemesi veyahut
temyiz dilekçesinde veya beyanında temyiz sebeplerinin gösterilmemesi
temyiz incelemesi yapılmasına engel değildir.

             Temyiz isteminin hükmü veren askeri mahkemece reddi:

             **Madde 214 – (Değişik birinci fıkra: 9/10/1996 - 4191/22
md.)** Temyiz istemi, kanuni sürenin geçmesinden sonra yapılmış veya
temyiz edilmeyecek bir hüküm temyiz edilmişse veya temyiz edenin buna
hakkı yoksa, hükmü temyiz olunan askeri mahkeme bir karar ile temyiz
istemini reddeder.

\_\_\_\_\_\_\_\_\_\_\_\_\_\_\_\_\_

*(1) Bu madde başlığı "İsteme bağlı temyiz layihası:" iken, 29/6/2006
tarihli ve 5530 sayılı Kanunun 44 üncü maddesiyle metne işlendiği
şekilde değiştirilmiştir.*

3786

 

             Temyiz eden taraf bu red kararının kendisine tebliğinden
başlıyarak bir hafta içinde Askeri Yargıtay'dan bu hususta bir karar
verilmesini istiyebilir. Bu takdirde dosya Askeri Yargıtay'a gönderilir.
Şu kadar ki, bu sebepten dolayı hükmün yerine getirilmesi geri
bırakılmaz.

             Temyiz dilekçesinin veya beyanının etkisi:

             **Madde 215 –** Süresi içinde verilen temyiz dilekçesi veya
beyanı hükmün kesinleşmesini önler.

             Hüküm, temyiz eden tarafa gerekçesi ile tebliğ edilmemiş
ise, temyiz olunduğunu mahkemenin öğrenmesinden itibaren bir hafta
içinde tebliğ edilir.

             Temyiz evrakının yollanması:

             **Madde 216 – (Değişik: 29/6/2006-5530/45 md.) **

**            ** Temyiz dilekçesini ve beyanını ve varsa lâyihasını ve
kendiliğinden temyize tâbi hükümleri, askerî savcı dosyaları ile beraber
Askerî Yargıtay Başsavcılığına gönderir.

             Askerî Yargıtay Başsavcılığınca düzenlenen tebliğname,
hükmü temyiz etmeleri veya temyiz etmeseler dahi aleyhlerine sonuç
doğurabilecek görüş içermesi hâlinde sanık veya müdafi ile katılan veya
vekillerine tebliğ olunur. İlgili taraf tebliğden itibaren bir hafta
içinde yazılı olarak cevap verebilir. Askerî Yargıtay Başsavcılığı
tebliğname ile dosyayı Askerî Yargıtay Başkanlığına gönderir.

             İkinci fıkra uyarınca yapılacak tebligatlar, ilgililerin
dava dosyasından belirlenen son adreslerine yapılmasıyla geçerli olur.
Ceza Muhakemesi Kanununun 262 ve 263 üncü madde hükümleri saklıdır.

             Temyiz isteminin kabulü ve reddi:

             **Madde 217 – (Değişik: 8/6/1972 - 1596/1 md.)**

**             (Değişik birinci fıkra: 9/10/1996 - 4191/23 md.)** Askeri
Yargıtay, temyiz isteminin süresi içinde yapılmadığını veya hükmün
temyiz edilemez olduğunu veya temyiz edenin buna hakkı olmadığını
görürse, temyiz istemini reddeder.

             Askeri Yargıtay, gösterilen temyiz sebeplerini kabule değer
görmezse reddine karar verir.                

             **(Mülga üçüncü ve dördüncü fıkralar: 29/6/2006-5530/62
md.)**

             Savaş halinde; Askeri Yargıtay, dosyanın Askeri Yargıtay
Başkanlığına intikalini müteakip en geç iki ay içinde karara bağlar.

             Duruşmalı inceleme:^(1)^

             **Madde 218 – (Değişik: 8/6/1972 - 1596/1 md.) **

             **(Değişik birinci fıkra: 29/6/2006-5530/46 md.)** On yıl
veya daha fazla hapis cezasına ilişkin hükümlerde Askerî Yargıtay
incelemesini, sanığın veya katılanın temyiz başvurusundaki istemi
üzerine veya re’sen duruşmalı olarak yapar. İncelemenin duruşmalı
yapılması, bir yıldan fazla hapis cezasına ilişkin hükümlerde Askerî
Yargıtayın lüzum görmesine bağlıdır. Duruşma gününden sanığa, katılana,
müdafi ve vekile haber verilir. Sanık duruşmada hazır bulunabileceği
gibi vekâletnameye sahip bir veya birkaç müdafi ile kendisini temsil
ettirebilir. Şu kadar ki; 85 inci madde hükmü saklıdır.

             Sanık tutuklu ise duruşmada bulunmasını isteyemez.

 

 

 

\_\_\_\_\_\_\_\_\_\_\_\_\_\_\_\_\_\_\_\_

*(1) Bu madde başlığı " Ağır cezalı işlerde duruşma:" iken, 29/6/2006
tarihli ve 5530 sayılı Kanunun 46 ncı maddesiyle metne işlendiği şekilde
değiştirilmiştir.*

3787

 

             Duruşma usulü:

             **Madde 219 – (Değişik birinci fıkra: 11/8/1983 - 2875/12
md.)** Askeri Yargıtayda duruşma, sözcü üye veya tetkik hakimi
tarafından işin açıklanmasıyla başlar. Raporun duruşmadan önce
düzenlenmesi ve imzalanarak dosyaya konulması gerekir.

             **(Değişik ikinci fıkra: 29/6/2006-5530/47 md.)** Raporun,
açıklanmasından sonra, Askerî Yargıtay Başsavcısı, sanık, müdafi,
katılan ve vekili iddia ve savunmalarını açıklar. Bunlar arasında
temyizi istemiş olan taraf önce dinlenir. Son söz sanığındır.

             **(Mülga üçüncü ve dördüncü fıkralar: 29/6/2006-5530/62
md.)**

             Askeri Yargıtay'ca hükmün bozulması ve esasa hükmedilecek
haller:

             **Madde 220 –** Askeri Yargıtay hükmü bozmuş ise, işi
yeniden inceleyip sonuçlandırmak üzere dava dosyasını hükmü bozulan
askeri mahkemeye gönderir. Askeri Yargıtay, askeri mahkemenin usulsüz
olarak kendisini görevli veya yetkili görmesinden dolayı hükmü bozmuş
ise aynı zamanda bu işe ait dava dosyasını görevli veya yetkili
mahkemeye gönderir. Görev ve yetki hususundaki kararlarına karşı, askeri
mahkemelerin direnme hakları yoktur.

             Askeri Yargıtay, kanunun hükme esas olarak tesbit edilen
vakalara uygulanmasında yanlışlık yapılmasından dolayı hükmü bozmuş ise
aşağıda yazılı hallerde bizzat davanın esasına hükmeder:

             A) **(Değişik: 29/6/2006-5530/48 md.)** Vâkıanın daha
ziyade aydınlatılması gerekli olmaksızın yalnız beraate veya alt ve üst
sınırı olmayan sabit bir cezaya hükmolunması gerekirse,

             B) Askeri Yargıtay Başsavcılığının iddiasına uygun olarak
kanunda yazılı cezanın en aşağı haddini uygulamayı uygun görürse,

             C) Ceza kovuşturmasını düşüren sebeplerden biri var ise,

             D) Artırma ve indirme sonunda ceza süresini veya miktarını
tayinde maddi yanılma olmuş ise,

             E) Açıkça tesbit edilmiş olan suçlunun doğum ve suç
tarihlerine göre ceza tayininde gereken indirme yapılmamış veya yanlış
indirme yapılmış ise,

             F) **(Değişik: 29/6/2006-5530/48 md.)** Suçun hukukî
niteliğinin tayinine ve ceza uygulamasına bir etkisi bulunmamak
kaydıyla, dosyadaki bilgi ve belgelerin dışında hiçbir araştırma
yapılmasına ve takdire gerek duyulmayacak şekilde tespiti mümkün olan,
suçun tarihinde hata yapılmışsa,

             G) Cezanın tayininde cezayı artırıcı veya azaltıcı kanuni
sebeplerin uygulanmasında gözetilmesi gerekli sıraya uyulmamış ise,

             H) Kanunun madde numarası yanlış yazılmış ise,

             İ) **(Değişik: 9/10/1996 - 4191/24 md.)** Harçlar Kanununa
ilişkin hükümlerin uygulanmasında veya avukatlık ücret tarifesi uyarınca
mahkemelerce hükmedilecek vekalet ücretlerinin tespitinde hata yapılmış
ise,

             J) **(Ek: 9/10/1996 - 4191/24 md.)** Hükümden sonra
yürürlüğe giren kanun, suçun cezasını azaltmış ve mahkemece suçluya ceza
tayininde artırma sebebi kabul edilmemiş veya yeni bir kanun ile fiil
suç olmaktan çıkarılmış ise, birinci halde daha az bir cezaya
hükmolunması ve ikinci halde de hiçbir ceza hükmolunmaması gerekirse.

3788

 

             Askeri Yargıtay'ca hükmün bozulması:

             **Madde 221 – (Değişik: 29/6/2006-5530/49 md.) **

**            ** Askerî Yargıtay, temyiz edilen hükmü, hükmü etkileyecek
nitelikteki hukuka aykırılıklar nedeniyle bozar.

             Hükmün bozulmasına neden olan hukuka aykırılık, bu hükme
esas olarak saptanan işlemlerden kaynaklanmış ise, bunlar da aynı
zamanda bozulur.

             207 nci madde hükümleri saklıdır.

             Askeri Yargıtay'ca incelemelerin konusu:

             **Madde 222 – (Değişik: 29/6/2006-5530/50 md.) **

**            ** Askerî Yargıtay temyiz dilekçe, beyan ve lâyihasında ve
tebliğnamede ileri sürülen hususları ve bunlar dışında hükmün esasına
dokunacak derecede hukuka aykırı hâllerin bulunup bulunmadığını inceler.

*             Duruşmasız yapılan incelemeler:*

             **Madde 223 –** Duruşma istenilmemiş veya kendiliğinden
buna lüzum görülmemiş ise, Askeri Yargıtay, tebliğname ve evrak üzerinde
inceleme yapar.

             İtiraz:

             **Madde 224 –** Askeri Yargıtay Başsavcısı, daire
kararlarına karşı kararın kendisine tebliği tarihinden itibaren onbeş
gün içinde Askeri Yargıtay Daireler Kuruluna itiraz adebilir.

             Kararın düzeltilmesi:

             **Madde 225 –** Askeri Yargıtay Dairelerinin veya Daireler
Kurulunun kararlarına karşı Askeri Yargıtay Başsavcısı doğrudan doğruya
hükmün veya kararın özüne etkili ve temyiz dilekçe, beyan ve layihasında
veya tebliğnamede yazılan bir hususun veya bunlar dışında esas hükme
etkili olan noksan ve yanlışların temyiz incelenmesinde gözönüne
alınmıyarak dokunulmadan geçilmiş olması hallerinde karar düzeltilmesi
isteminde bulunabilir.

             Bu istem üzerine temyiz incelemesi, kararı vermiş olan
Daire veya Daireler Kurulu tarafından yapılır.

             **(Değişik: 11/8/1983 - 2875/13 md.)** Askeri savcılar
kendiliklerinden veya ilgililerin başvurmaları üzerine Askeri Yargıtay
Başsavcısının bu hususta dikkatini çekerler  ve dosyadaki ilgili temyiz
dilekçe ve layihalarını yollarlar. Askeri Yargıtay Başsavcısının, tetkik
için gerekli gördüğü belgeler de askeri savcılar tarafından ayrıca
yollanır.

             Askeri Yargıtay Başsavcısı bu başvurmayı, düzeltmeyi
gerektirir derecede görmezse, başvurma hükmün yerine getirilmesinin geri
bırakılmasına sebep olmaz. Aksi takdirde yerine getirilmenin geri
bırakılmasını derhal yerine bildirir.

             Kararın düzeltilmesi istemi reddedilirse, bir daha aynı
sebeplerle karar düzeltilmesi isteminde bulunulamaz.

             *Hükmün bozulmasının diğer sanıklara etkisi:*

             **Madde 226 – (Değişik: 29/6/2006-5530/51 md.) **

**            ** Hüküm, sanık lehine bozulmuş ise ve bu hususların
temyiz isteminde bulunmamış olan diğer sanıklara da uygulanması olanağı
varsa, bu sanıklar da temyiz isteminde bulunmuşçasına hükmün
bozulmasından yararlanırlar.

             Davaya yeniden bakacak askeri mahkemenin yetkisi:

             **Madde 227 –** Askeri Yargıtay Dairelerince verilen bozma
kararlarına askeri mahkemelerin, direnme hakları vardır.

             Ancak, direnme üzerine Askeri Yargıtay Daireler Kurulunca
verilen kararlara uymak zorunludur.

3789

 

             (**Değişik üçüncü fıkra: 29/6/2006-5530/52 md.)** Hüküm,
yalnız sanık tarafından veya onun lehine askerî savcı veya teşkilâtında
askerî mahkeme kurulan kıt’a komutanı veya askerî kurum amiri veya 196
ncı maddede gösterilen kimselerce temyiz edilmiş ise, yeniden verilen
hüküm, önceki hükümle belirlenmiş olan cezadan daha ağır olamaz.

             (**Değişik dördüncü fıkra: 29/6/2006-5530/52 md.)** Sanık,
müdafi, katılan ve vekilinin dosyada bulunan adreslerine de davetiye
tebliğ olunamaması veya davetiye tebliğ olunmasına rağmen duruşmaya
gelmemeleri nedeniyle bozmaya karşı beyanları saptanmamış olsa da,
duruşmaya devam edilerek dava yokluklarında bitirilebilir. Ancak, sanık
hakkında verilecek ceza, bozmaya konu olan cezadan daha ağır ise, 
sanığın her hâlde dinlenilmesi gerekir.

 

                                                             DÖRDÜNCÜ
KISIM

                                   Yargılamanın Yenilenmesi ve Kanun
Yararına Bozma^(1)^

             Hükümlünün lehine yargılamanın yenilenmesi sebepleri:

             **Madde 228 –** Kesinleşen bir hüküm ile sonuçlanmış olan
bir dava, aşağıda yazılı hallerde hükümlü lehine olarak yargılamanın
yenilenmesi ile tekrar görülür.

             A) Duruşmada kullanılan ve hükme etkisi olan bir belgenin
sahteliği anlaşılırsa,

             B) Yemin verilerek dinlenilmiş olan bir tanık veya
bilirkişinin hükmü etkiliyecek şekilde hükümlü aleyhine kasıt veya ihmal
ile gerçeğe aykırı tanıklık ettiği veya bilgiler verdiği anlaşılırsa,

             C) Hükümlünün kendisi tarafından sebebiyet verilmiş olan
kusur dışında hükme katılmış olan hakimlerden biri aleyhine ceza
kovuşturmasını ve kanuni bir ceza ile hükümlülüğü gerektirecek nitelikte
olarak görevini yapmada kusur etmiş ise,

             D) Ceza hükmü, hukuk mahkemelerinin bir hükmüne dayanmış
olup da bu hüküm kesinleşmiş olan başka bir hüküm ile bozulmuşsa,

             E) Yeni vakalar veya yeni deliller ileri sürülüp de bunlar
yalnız başına veya daha önce iradedilen delillerle birlikte göz önünde
tutuldukları takdirde hükümlünün beraetini veya daha hafif cezayı
gerektiren kanun hükmünün uygulanması ile hükümlülüğü gerektirebilecek
nitelikte olursa.

             F) **(Ek: 29/6/2006-5530/53 md.)** Ceza hükmünün, İnsan
Haklarını ve Ana Hürriyetleri Korumaya Dair Sözleşmenin veya eki
protokollerin ihlâli suretiyle verildiği ve hükmün bu aykırılığa
dayandığı, Avrupa İnsan Hakları Mahkemesinin kesinleşmiş kararıyla
tespit edilmiş olursa.

             **(Ek ikinci fıkra: 29/6/2006-5530/53 md.)** Birinci
fıkranın (F) bendinde belirtilen hâlde yargılamanın yenilenmesi, Avrupa
İnsan Hakları Mahkemesi kararının kesinleştiği tarihten itibaren bir yıl
içinde istenebilir.

             Yargılamanın yenilenmesine engel olmıyan haller:

             **Madde 229 –** Hükmün yerine getirilmiş olması veya
hükümlünün ölümü veyahut hükümlüyü Askeri Ceza Kanununa tabi kılan
durumun son bulması yargılamanın yenilenmesi istemine engel olamaz.

             Ölüm halinde, ölenin eşi, usul ve füruu, erkek ve kız
kardeşleri yargılamanın yenilenmesi isteminde bulunabilirler.

             Aleyhe yargılamanın yenilenmesi:

             **Madde 230 –** Kesinleşmiş bir hüküm ile sonuçlanan bir
dava aşağıda yazılı hallerde sanık veya hükümlü aleyhine olarak
yargılamanın yenilenmesi yolu ile tekrar görülür:

\_\_\_\_\_\_\_\_\_\_\_\_\_\_\_\_\_

*(1) Dördüncü kısım başlığı “Yargılamanın yenilenmesi ve yazılı emir”
iken, 29/6/2006 tarihli ve 5530 sayılı Kanunun 53 üncü maddesiyle metne
işlendiği şekilde değiştirilmiştir.*

3790

 

             A) Duruşmada hükümlünün lehine kullanılan  ve hükme etkisi
olan bir belgenin sahteliği anlaşılırsa,

             B) Yemin verilerek dinlenilmiş olan bir tanık veya
bilirkişinin hükmü etkiliyecek şekilde sanık veya hükümlü lehine kasıt
veya ihmal ile gerçeğe aykırı tanıklık ettiği veya bilgiler verdiği
anlaşılır ise,

             C) Hükme katılmış olan hakimlerden biri aleyhine ceza
kovuşturmasını ve kanuni bir ceza ile hükümlülüğü gerektirecek nitelikte
görevini yapmada kusur etmiş ise,

             D) Sanık beraet ettikten sonra cezayı gerektiren eylem
hakkında güvenilir bir ikrarda bulunmuş ise,

             Yargılamanın yenilenemiyeceği hal:

             **Madde 231 –** Kanunun aynı maddesinde yazılı hususların
sınırı içinde olmak üzere cezanın değiştirilmesi amacı ile yargılama
yenilenemez.

             Yargılamanın yenilenmesi şartları:

             **Madde 232 –** Yargılamanın yenilenmesi hakkında istem,
cezayı gerektiren bir eylemin varlığı iddiasına dayanıyorsa, bu istem
ancak suçun işlendiğine dair kesinleşmiş bir hüküm verilmiş olduğu yahut
delillerin yokluğundan başka sebepler yüzünden soruşturma veya
kovuşturmasının yapılması veya devamı mümkün olmadığı takdirde kabul
edilir.

             **(Ek fıkra: 29/6/2006-5530/54 md** Bu madde, 228 inci
maddenin birinci fıkrasının (E) bendinde yazılı hâlde uygulanmaz.

             Yenilenme istemi hakkında uygulanacak hükümler

             **Madde 233 –** Kanun yollarına başvurma hakkındaki genel
hükümler yargılamanın yenilenmesi istemi hakkında da uygulanır.

             Yenilenme isteminin neleri kapsıyacağı ve nasıl yapılacağı:

             **Madde 234 –** Yargılamanın yenilenmesi istemi, bu istemin
kanuni sebepleri ile sübut delillerini kapsar.

             Hükümlü veya 229 uncu maddenin ikinci fıkrasında gösterilen
kimseler yargılamanın yenilenmesi istemini bir dilekçe ile veya 197 nci
madde hükümlerine göre yapabilirler.

             Yargılamanın yenilenmesi istemini inceliyecek mahkeme:

             **Madde 235 –** İstemin kabule değer olup olmadığına Askeri
Yargıtay karar verir.

             Bu husustaki karar Askeri Yargıtay Başsavcılığının
tebliğnamesi üzerine duruşma yapılmaksızın verilir.

             Yargılamanın yenilenmesi istemi, hükmün yerine
getirilmesini geri bıraktırmaz. Askeri Yargıtay, yerine getirilmenin
geri bırakılmasına karar verebilir.

             Yenilenme isteminin kabul olunmaması veya kabulü:

             **Madde 236 –** Yargılamanın yenilenmesi istemi, kanunda
yazılı şekilde ileri sürülmemiş, yargılamanın yenilenmesini gerektirecek
kanuni hiçbir sebep gösterilmemiş veyahut bunu doğruluyabilecek sübut
delilleri beyan olunmamış ise, bu istem, kabule değer olmaması
noktasından reddedilir.

             Aksi takdirde yargılamanın yenilenmesi istemi, bir diyeceği
varsa bildirmek üzere, bir mehil tayin edilerek karşı tarafa tebliğ
olunur.

             Delillerin toplanması:

             **Madde 237 –** Askeri Yargıtay, yargılamanın yenilenmesi
istemini esas olarak kabule değer gördükten sonra gerekirse delillerin
toplanmasını askeri savcıdan ister veya bir naibe veyahut istinabe
olunan hakime gönderir. Dinlenecek tanıklara ve bilirkişilere yemin
verilip verilmemesini Askeri Yargıtay takdir eder.

3791

 

             Delillerin toplanması sırasında ilgililerin hazır
bulunmalarına ilişkin konularda hazırlık soruşturmasındaki hükümler
uygulanır. Delillerin toplanması bittikten sonra Askeri Yargıtay,
Başsavcıdan ve sanıktan tayin edilecek mehil içinde, mütalaa ve
düşüncelerini bildirmelerini ister.

             İstemin reddi veya kabulü:

             **Madde 238 –** Askeri Yargıtayın soruşturması sonucunda
yargılamanın yenilenmesi isteminde yazılan iddialar yeter derecede
gerçekleşmez ise veyahut işin durumuna göre 228 ve 230 uncu maddenin (A)
ve (B) bendlerinde yazılı hallerin önceki hükme hiçbir etkisi olmadığı
anlaşılırsa yargılamanın yenilenmesi istemi esassız olması noktasından
reddedilir.

             Aksi takdirde, Askeri Yargıtay yargılamanın yenilenmesine
ve yeniden duruşmanın açılmasına karar verir ve duruşmanın hangi askeri
mahkemede yapılacağını gösterir.

             Duruşma yapılmaksızın yargılamanın yenilenmesi:

             **Madde 239 –** Hükümlü ölmüş ise, Askeri Yargıtay yeniden
duruşma yapmaksızın ve fakat gerektiğinde lüzumlu delilleri topladıktan
sonra hükümlünün beraetine veyahut yargılamanın yenilenmesi isteminin
reddine karar verir.

             Beraet kararı ile beraber önceki hükmün hükümsüz
bulunduğuna da karar verilir.

             Başka hallerde de Askeri Yargıtay yeter delil varsa yine,
duruşma yapmaksızın hükümlünün beraetine karar verir. Şu kadar ki,
kovuşturma kamu davasının açılması suretiyle olmuş ise bu karar Askeri
Yargıtay Başsavcısının uygun mütalaası ile verilebilir.

             Yeniden yapılacak duruşma ve hüküm:

             **Madde 240 –** Yeniden yapılacak duruşma sonucunda, askeri
mahkeme ya önceki hükmü doğru görerek onaylar veya bu hükmü hükümsüz
kılarak yenibaştan hüküm verir. Yargılamanın yenilenmesi istemi yalnız
hükümlü tarafından olur veya hükümlü lehine olmak üzere askeri savcı
veya 229 uncu maddenin ikinci fıkrasında gösterilen kimseler tarafından
yapılır ise, yeniden verilecek hüküm önceki hükümle tayin edilmiş olan
cezadan daha ağır olamaz.

             Haksız çıkacak olandan alınacak para cezası:

*            * **Madde 241 – (Mülga: 29/6/2006-5530/62 md.)**

             Hükümsüz kılınan hükmün ilanı:

             **Madde 242 –** Yargılamanın yenilenmesini istiyen kimse
dilerse önceki hükmün hükümsüz kılındığı, Resmi Gazete ile ilan olunur.

             Askeri mahkeme uygun görürse başka gazeteler ile de ilan
olunabilir.

             Kanun yararına bozma:^(1)^

             **Madde 243–** **(Değişik: 29/6/2006-5530/55 md.)**

**            ** Askerî mahkemelerden verilen ve Askerî Yargıtayda
incelenmeksizin kesinleşen karar ve hükümlerde hukuka aykırılık
bulunduğunu öğrenen Millî Savunma Bakanı, o karar veya hüküm hakkında
kanun yararına bozma yoluna gidebilir. Bu takdirde o karar veya hükmün
Askerî Yargıtayca bozulması istemini, yasal nedenlerini belirterek
Askerî Yargıtay Başsavcılığına yazılı olarak bildirir.

             Askerî Yargıtay Başsavcısı tebliğnamesine yalnız bu
sebepleri yazar ve dosyayı Askerî Yargıtay Başkanlığına verir.

             Askerî Yargıtay, ileri sürülen bu sebepleri yerinde görürse
kararı veya hükmü bozar.

\_\_\_\_\_\_\_\_\_\_\_\_\_\_\_\_\_\_\_\_

*(1) Bu madde başlığı “Yazılı emir ile bozma:” iken, 29/6/2006 tarihli
ve 5530 sayılı Kanunun 55 inci maddesiyle metne işlendiği şekilde
değiştirilmiştir.     *

3792

 

             Bozma nedenleri;

             A) Ceza Muhakemesi Kanununun 223 üncü maddesinde tanımlanan
ve davanın esasını çözmeyen bir karara ilişkin ise, kararı veren hâkim
veya mahkeme, gerekli inceleme ve araştırma sonucunda yeniden karar
verir.

             B) Mahkûmiyete ilişkin hükmün, davanın esasını çözmeyen
yönüne veya savunma hakkını kaldırma veya kısıtlama sonucunu doğuran
usûl işlemlerine ilişkin ise, kararı veren hâkim veya mahkemece yeniden
yapılacak yargılama sonucuna göre gereken hüküm verilir. Bu hüküm,
önceki hükümle belirlenmiş olan cezadan daha ağır olamaz.

             C) Davanın esasını çözüp de mahkûmiyet dışındaki hükümlere
ilişkin ise, aleyhte sonuç doğurmaz ve yeniden yargılamayı gerektirmez.

             D) Hükümlünün cezasının kaldırılmasını gerektiriyorsa
cezanın kaldırılmasına, daha hafif bir cezanın verilmesini
gerektiriyorsa bu hafif cezaya Askerî Yargıtay doğrudan hükmeder.

             Bu madde uyarınca verilen bozma kararına karşı direnilemez.

             Kanun yararına bozma yetkisi, dördüncü fıkranın (D)
bendindeki hâllere özgü olmak üzere ve kanun yararına olarak re’sen
Askerî Yargıtay Başsavcısı tarafından da kullanılabilir.

             Millî Savunma Bakanı tarafından kanun yararına bozma
başvurusunda bulunulduğunda, bu yetki artık Askerî Yargıtay Başsavcısı
tarafından kullanılamaz.

 

BEŞİNCİ KISIM

Cezaların Yerine Getirilmesi ve Yargılama Giderleri

BİRİNCİ BÖLÜM

Cezaların Yerine Getirilmesi ile İlgili Hükümler

            

*             Ceza ve güvenlik tedbirlerinin ne zaman, nasıl ve kimin
tarafından yerine getirileceği:^(1)^*

**             Madde 244 – (Değişik birinci fıkra: 29/6/2006-5530/56
md.)** Askerî mahkemelerce verilen ceza hükümleri, kesinleşmedikçe
yerine getirilmez. Bu Kanunda ve  Askerî Ceza Kanununda aksine bir hüküm
bulunmadığı takdirde cezalar ve güvenlik tedbirlerinin yerine
getirilmesinde, 13/12/2004 tarihli ve 5275 sayılı Ceza ve Güvenlik
Tedbirlerinin İnfazı Hakkında Kanunun ilgili hükümleri uygulanır.

             Askeri mahkemelerden verilen hükümlerin aslına uygun olduğu
ve yerine getirilmesi gerektiği askeri mahkeme kıdemli askeri hakimi
tarafından, hükmün altına işaret edilmek suretiyle onaylanır.

             **(Mülga üçüncü fıkra: 29/6/2006-5530/62 md.)**

             Hükümlerin yerine getirilmesi davayı açan askeri savcılar
tarafından kovuşturulur.

             **(Değişik: 15/1/1985-3150/2 md.)** Subaylar hakkındaki
hükümler, askeri savcının talebi üzerine teşkilatında askeri mahkeme
kurulu kıt'a komutanı veya askeri kurum amiri tarafından yerine
getirilir.

             Asker kişi olmıyanlara ait hükümler yerine getirilmek üzere
Cumhuriyet savcılıklarına gönderilir.

 

 

 

 

\_\_\_\_\_\_\_\_\_\_\_\_\_\_\_\_\_\_\_

*(1) Bu madde başlığı "Cezanın ne vakit ve kimin tarafından yerine
getirileceği:" iken, 29/6/2006 tarihli ve 5530 sayılı Kanunun 56 ncı
maddesiyle metne işlendiği şekilde değiştirilmiştir.*

3793

 

            **(Ek fıkra: 15/1/1985 - 3150/2 md.; Değişik son fıkra:
19/6/2010-6000/5 md.)** Cezaların askeri ceza ve tutukevlerinde ne
suretle infaz edileceği Milli Savunma Bakanlığınca çıkarılacak bir
yönetmelikte gösterilir. Askeri ceza ve tutukevlerinde bulunan hükümlü
ve tutuklular hakkında uygulanacak disiplin cezaları ve tedbirleri ile
kısıtlayıcı önlemler de 5275 sayılı Kanun hükümlerine tabidir. Uyarma
haricindeki disiplin cezaları, subay ve astsubaylar hakkında askeri
mahkeme kurulu, diğer hükümlü ve tutuklular hakkında askeri mahkemenin
bir üyesi tarafından verilir. Ancak acil hallerde askeri savcılar veya
askeri ceza ve tutukevi müdürü tarafından verilecek disiplin cezaları
uygulamaya konulur ve derhal askeri mahkemenin onayına sunulur. Bu
cezaların askeri mahkemenin onayına sunulması infazlarını durdurmaz.
Hücreye koyma cezasının infazına askeri mahkemenin onayı ile başlanır.
Onaya sunulan disiplin cezası ile ilgili olarak olayın özelliğine göre
infazın durdurulmasına karar verilebilir. Bu disiplin cezası ve onay
kararları duruşma açılmak, hükümlü veya tutuklunun savunması alınmak ve
sübut delilleri toplanıp değerlendirilmek suretiyle verilir. Hükümlü
veya tutuklu, savunmasını, hazır bulunmak ve istemi halinde
vekaletnamesini ibraz etmek koşuluyla avukatıyla birlikte veya avukatı
aracılığıyla yapabilir. Disiplin cezası ve onay kararlarına karşı
teşkilatında askeri mahkeme kurulan kıta komutanı veya askeri kurum
amiri, askeri savcı, tutuklu veya hükümlü ve varsa müdafileri yedi gün
içinde itiraz edebilir. İtiraz en yakın askeri mahkemede incelenir.

             Ölüm cezasının tehiri sebebi ve yerine getirilme usulü:

             **Madde 245 – (Mülga: 29/6/2006-5530/62 md.)**

             *Diğer cezaların yerine getirilmesinde geri bırakma:*

             **Madde 246 –** Yoklama kaçağı, bakaya ve saklı suçlarından
dolayı hükümlü olanların cezaları aynı dönemde askere çağırılanlar kadar
hizmet ettikten sonra yerine getirilir.

             **(Mülga ikinci ve üçüncü fıkralar: 29/6/2006-5530/62
md.)**

             Askeri Ceza Kanununun 64, 65, 66, 67, 68, 69 ve 70 inci
maddelerinde yazılı suçları işliyen erbaş ve erler hakkında cezaların
yerine getirilmesi, nezdinde askeri mahkeme kurulan kıta komutanı veya
askeri kurum amirinin teklifi üzerine, aynı dönemde askere çağırılanlar
kadar hizmet gördükten sonraya bırakılabilir.

             Cezasını çekmeye gelmiyen veya kaçacağından şüphe edilen
hükümlüye yapılacak işlem:

             **Madde 247 – (Mülga: 29/6/2006-5530/62 md.)**

 

                                                                  
*Savaş Halinde*

 

             Hükümlerin temyizi ve yerine getirilmesi:

**             Madde 248 – (Değişik birinci fıkra: 29/6/2006-5530/57
md.)** Savaşta, askerî mahkemelerden verilen hükümler temyiz olunamaz.
Onbeş yıl ve daha fazla hapis cezası içeren hükümler, teşkilâtında
askerî mahkeme kurulan kıt’a komutanı veya askerî kurum amiri tarafından
temyiz edilebilir.

             Bu takdirde sanık ve varsa müdafii ile askeri savcıya da
bir hafta içinde temyiz sebeplerini bildirmeleri için müsaade olunur.

             197 ve 198 inci maddeler hükümleri bu halde de uygulanır.

             **(Mülga dört, beş, altı ve yedinci fıkralar:
29/6/2006-5530/62 md.)**

             Savaş halinde yerine getirmenin tehiri:

             **Madde 249 – (Değişik birinci fıkra: 29/6/2006-5530/58
md.)** Savaş hâlinde, askerî mahkemelerden verilen ve Türk Silâhlı
Kuvvetlerinden çıkarmayı, rütbenin geri alınmasını veya askerî
öğrencilik hakkının kaybedilmesini kapsayan veya gerektiren cezalar
hariç olmak üzere, diğer hapis cezalarının yerine getirilmesi,
teşkilâtında askerî mahkeme kurulan kıt’a komutanı veya askerî kurum
amirinin istemi üzerine Türk Silâhlı Kuvvetleri Komutanı veya onun yetki
verdiği diğer komutanlar tarafından savaşın sonuna kadar geriye
bırakılabilir.

             Bu geri bırakma süresi içinde zamanaşımı işlemez.

             Savaş halinin bitiminde yapılacak işlem:

             **Madde 250 –** Savaş halinin bitmesinde 248 ve 249 uncu
madde hükümleri uygulanmaz.

             Henüz bitmemiş olan işlemler hakkında barış hükümleri
uygulanır.

 

3794

 

             Önce hüküm verilmiş ve fakat kanunen yetkili merciler
tarafından hükmün aslına uygun olduğu ve yerine getirmenin gerektiği
onaylanmamış ise bu takdirde keyfiyet sanık ve varsa müdafiine ve askeri
savcıya tebliğ edilir.

             Bu tebliğ gününden başlıyarak kanuni mehil içinde sanık ve
varsa müdafii ile askeri savcı ve nezdinde askeri mahkeme kurulan kıta
komutanı veya askeri kurum amiri temyiz yoluna gidebilirler.

             Tutukluluk ve hastalık sürelerinin cezadan indirilmesi:

             **Madde 251 – (Mülga: 29/6/2006-5530/62 md.)**

             Değişik hükümlerdeki cezaların toplanması:

             **Madde 252 – (Mülga: 29/6/2006-5530/62 md.)**

             *Hükümlerin açıklanması:*

             **Madde 253 – (Mülga: 29/6/2006-5530/62 md.)**

             Cezaların yerine getirilmesi sırasında alınması gereken
kararlar ve bu kararlara itiraz:^(1)^

**             Madde 254– (Değişik: 29/6/2006-5530/59 md.)**

             Cezaların yerine getirilmesi sırasında, hüküm kesinleşmeden
önce gerçekleşen şahsi hürriyeti sınırlama sonucunu doğuran hâller
nedeniyle geçirilmiş süreler ile hastanede geçen sürenin cezadan
indirilmesine, değişik hükümlerdeki cezaların toplanmasına ve mahkûmiyet
hükmünün yorumunda veya çektirilecek cezanın hesabında duraksamaya
ilişkin bir karar alınması gerekirse, hükmü veren askerî mahkemeden
karar istenir. Bu kararlar duruşma yapılmaksızın verilir.

             Karar verilmeden önce askerî savcı ve hükümlünün
görüşlerini yazılı olarak bildirmeleri istenebilir.

             Hükmü veren askerî mahkeme kaldırılmış ise ona en yakın
askerî mahkeme karar verir.

             Yukarıdaki fıkralar uyarınca yapılan başvurular cezanın
infazını ertelemez. Ancak, mahkeme olayın özelliğine göre infazın
ertelenmesine veya durdurulmasına karar verebilir.

             Bu kararların askerî mahkemelerden verilmesi hallerinde,
askerî savcı ve teşkilâtında askerî mahkeme kurulan kıt’a komutanı veya
askerî kurum amiri ile hükümlü ve varsa müdafi bir hafta içinde itiraz
edebilirler.

             İtiraz üzerine Askerî Yargıtay karar verir.

             Mali hükümlerin yerine getirilmesi:

             **Madde 255 –** Askeri mahkemelerin haciz, istirdat ve
tazminata dair hükümleri maliye dairelerine bildirlerek kamu
alacaklarının alınmasına dair olan 6183 sayılı kanuna göre yerine
getirilir.

             **(Değişik ikinci fıkra: 29/6/2006-5530/60 md.)** Asker
kişiler hakkında verilen adlî para cezasına dair hükümler askerî
savcılarca yerine getirilir.

             **(Değişik üçüncü fıkra: 29/6/2006-5530/60 md.)** Asker
kişi olmayanlar hakkında verilen adlî para cezasına dair hükümler
Cumhuriyet savcılarınca genel hükümlere göre yerine getirilir.

                                                                İKİNCİ
BÖLÜM

                                                               Yargılama
Giderleri

             Yargılama giderleri:

             **Madde 256 –** Askeri mahkemelerde görülecek davaların ve
askeri makamlar aracılığı ile uygulanacak cezaların giderleri, Milli
Savunma Bakanlığı bütçesinden ödenir.

\_\_\_\_\_\_\_\_\_\_\_\_\_\_\_\_\_\_

*(1) Bu madde başlığı "Yerine getirme:" iken, 29/6/2006 tarihli ve 5530
sayılı Kanunun 59 uncu maddesiyle metne işlendiği şekilde
değiştirilmiştir.*

3795

 

                                                                ALTINCI
KISIM

              Katılma Yolu ile Dava, Şahsi Dava ve Yasaklanmış Hakların
Geri Verilmesi

             Katılma yolu ile dava ve şahsi dava:

             **Madde 257 – (Mülga: 29/6/2006-5530/62 md.)**

             *Yasaklanmış hakların geri verilmesi:*

             **Madde 258 – (Mülga: 29/6/2006-5530/62 md.)**

 

YEDİNCİ KISIM

Son Hükümler

Kaldırılan ve değiştirilen kanunlar:

             **Madde 259 –** 22 Mayıs 1930 tarihli ve 1631 sayılı Askeri
Muhakeme Usulü Kanunu ile ek ve tadilleri ve 10 Haziran 1930 tarihli ve
1706 sayılı Jandarma Kanununun 17 nci maddesinin birinci fıkrasındaki 
"Şu kadar ki bunların muhakemesinde bir jandarma subayı aza olarak
bulunur" hükmü ve Askeri ceza Kanununun 5 inci maddesiyle 72 nci
maddesinin birinci fıkrası bu kanuna göre kurulacak askeri mahkemelerin
fiilen göreve başladıkları tarihten itibaren yürürlükten kaldırılmıştır.

             **Ek Madde 1 – (Ek: 21/1/1981 - 2376/8 md.; Değişik:
29/6/2006-5530/61 md.)**

             Bu Kanunda aksine hüküm bulunmayan hâllerde Ceza Muhakemesi
Kanununun adlî kontrole ilişkin 109 ilâ 115, değerlendirme raporu
yetkisine ilişkin 166 ve istinafa ilişkin 272 ilâ 285 inci maddeleri
hükümleri hariç olmak üzere diğer hükümleri askerî yargıda da uygulanır.

             Bu Kanunun uygulanmasında, atıf yapılan hükümlerde yer
alan, Adalet Bakanı, Millî Savunma Bakanını; Yargıtay, Askerî Yargıtayı;
mahkeme, askerî mahkemeyi; hâkim ve sulh ceza hâkimi, askerî hâkimi;
mahkeme başkanı, duruşma hâkimini; Cumhuriyet Başsavcılığı, askerî
savcılığı; Cumhuriyet savcısı, askerî savcıyı ifade eder.

             **Ek Madde 2 - (Ek: 9/10/1996 - 4191/26 md.; Mülga:
29/6/2006-5530/62 md.)**

             **Ek Madde 3  – (Ek: 9/10/1996 - 4191/26 md.)**

             Bu Kanunda ve askeri yargı ile ilgili diğer kanunlarda
yazılı "başkatip" ünvanı "yazı işleri müdürü", "nezdinde" kelimesi ise
"teşkilatında" olarak değiştirilmiştir. Ünvan değişikliği sebebiyle
ilgililerin yeniden atanmaları gerekmez.

             Geçici hükümler:

             **Geçici Madde 1 –** Bu mahkemelerin kurulması ile mevcut
adli amirliklerin ve askeri mahkemelerin görev ve yetkileri
kendiliğinden sona erer.

             **Geçici Madde 2 –** Bu kanuna göre kurulan askeri
mahkemeler fiilen göreve başladıkları tarihte nezdinde askeri mahkeme
kurulmıyan adli amirlikler ile askeri mahkemelerde bulunan dava
dosyalarından:

             Disiplin mahkemelerinin görevi içine girenler nezdinde
disiplin mahkemesi kurulan kıta komutanı veya askeri kurum amirine,

             Askeri Yargıtay Dairesinin görevi içine girenler, Askeri
Yargıtay Başsavcısına,

             Askeri mahkemenin görevi içinde kalanlar nezdinde askeri
mahkeme kurulan yetkili kıta komutanı veya askeri kurum amirine;

             Görevsizlik kararı ile gönderilir.

             Duruşma safhasında olan dosyalar için yeniden iddianame
düzenlenmeden, dava dosyası görevli mahkemeye verilir.

3796

 

             Nezdinde askeri mahkeme kurulan kıta komutanı veya askeri
kurum amiri ile askeri mahkemece de yukardaki fıkra hükümleri uygulanır.

             **Ek Geçici Madde 1 – (Ek: 21/1/1981 - 2376/9 md.) **

             Bu Kanunun birinci maddesiyle, Askeri Mahkemeler Kuruluşu
ve Yargılama Usulü Kanununun 1 nci maddesinde yapılan değişiklikten önce
kurulmuş olan tümen askeri mahkemelerinin, kaldırılmadıkça kuruluşları
aynen devam eder.

             **Ek Geçici Madde 2  – (Ek: 21/1/1981 - 2376/9 md.)**

             Bu Kanunun 8 nci maddesiyle, Askeri Mahkemeler Kuruluşu ve
Yargılama Usulü Kanununa eklenen Ek 1 nci Madde hükümleri, bu Kanunun
yürürlüğe girdiği tarihten önce açılmış kamu davaları hakkında da
uygulanır.

             **Ek Geçici Madde 3 – (Ek: 16/10/1981 - 2538/2 md.) **

             Bu Kanunun değiştirilen 2 nci maddesinin mahkeme kuruluşuna
ilişkin hükümleri duruşması halen devam etmekte olan davalar hakkında da
uygulanır.

             **Ek Geçici Madde 4 – (Ek: 9/10/1996 - 4191/27 md.) **

             Bu Kanunun yürürlüğe girmesinden önce başlamış bulunan
soruşturmalar hakkında, 353 sayılı Kanunun 23 üncü maddesi gereğince
yetkisizlik kararı verilemez.

             **Ek Geçici Madde 5 – (Ek: 9/10/1996 - 4191/27 md.)**

             Bu Kanunun 25 inci maddesiyle değiştirilen 353 sayılı
Kanunun ek 1 inci maddesi hükmü, bu Kanunun yürürlüğe girdiği tarihten
önce açılmış kamu davaları hakkında da uygulanır.

            **Ek Geçici Madde 6-** **(Ek: 29/6/2006-5530/63 md.)**

**            ** 353 sayılı Askeri Mahkemeler Kuruluşu ve Yargılama
Usulü Kanununun, bu Kanun ile değiştirilen ve yürürlükten kaldırılan
hükümlerinin, yürürlüğe konulmasına ve uygulanmasına ilişkin, bu Kanunun
yürürlüğe giriş tarihi esas alınarak 23/5/2005 tarihli ve 5320 sayılı
Ceza Muhakemesi Kanununun Yürürlük ve Uygulama Şekli Hakkında Kanunda
belirtilen esaslar uygulanır.

             Bu Kanun hükümleri, yürürlüğe girdiği tarihten itibaren
kesin hükme bağlanmış olanlar hariç, bütün soruşturma ve kovuşturmalarda
uygulanır.

             Bu Kanunun yürürlüğe girdiği tarihten önce, askerî
mahkemelerce karar verilmiş ve henüz kesinleşmemiş olan dava
dosyalarından görevli yargı yeri değişenler hakkında, askerî savcının
yazılı görüşü alınmak suretiyle, mahkemesince duruşma yapılmaksızın
görevsizlik kararı verilir. Bu karara karşı, teşkilâtında askerî mahkeme
kurulan kıt’a komutanı veya askerî kurum amiri, askerî savcı, sanık ve
varsa müdafi bir hafta içinde itiraz edebilir. İtirazlar en yakın askerî
mahkemede incelenir. Bu dosyalardan temyiz ve itiraz edilmek suretiyle
Askerî Yargıtay Başsavcılığında ve Askerî Yargıtayda inceleme aşamasında
olan dosyalar mahkemesine iade edilir.

             **Ek Geçici Madde 7-** **(Ek: 19/6/2010-6000/6 md.)**

Bu maddeyi ihdas eden Kanunun yürürlüğe girdiği tarihten önce kurulla
bakılmakta olan davalarda, davanın tek hakim tarafından yürütülmesi
gerektiği gerekçesi ile görevsizlik kararı verilemez.

Bu maddeyi ihdas eden Kanunun yürürlüğe girdiği tarihten önce kurulla
verilerek kesinleşmiş kararlar hakkında, bu maddeyi ihdas eden Kanunun
yürürlüğe girdiği tarihten sonra da yine kurulla karar verilir.

**             Madde 260 –** Bu kanunun kuruluşa dair hükümleri ile
geçici birinci maddesi yayımı tarihinde; usule dair ve diğer hükümleri
ise bu kanuna göre kurulacak askeri mahkemelerin fiilen göreve
başladıkları tarihte yürürlüğe girer.

             **Madde 261 –** Bu Kanunu Bakanlar Kurulu yürütür.

 

3797-3811

**353 SAYILI KANUNA EK VE DEĞİŞİKLİK GETİREN**

**MEVZUATIN VEYA ANAYASA MAHKEMESİ TARAFINDAN İPTAL**

**EDİLEN HÜKÜMLERİN YÜRÜRLÜĞE GİRİŞ TARİHİNİ**

**GÖSTERİR LİSTE**

  -------------------------------------------------------------------------------------- ------------------------------------------------------------ ----------------------
  **Değiştiren Kanunun/ İptal Eden Anayasa Mahkemesinin Kararının Numarası**             **353 sayılı Kanunun değişen veya iptal edilen maddeleri**   **Yürürlüğe Giriş **
                                                                                                                                                      
                                                                                                                                                      **Tarihi**

  1596                                                                                   –                                                            21/6/1972

  2376                                                                                   –                                                            23/1/1981

  2538                                                                                   –                                                            18/10/1981

  2875                                                                                   –                                                            13/8/1983

  3034                                                                                   –                                                            9/7/1984

  3150                                                                                   –                                                            22/1/1985

  4191                                                                                   –                                                            13/10/1996

  4893                                                                                   –                                                            17/6/2003

  4963                                                                                   –                                                            7/8/2003

  5078                                                                                   66, 72, 73, 80, 163                                          29/1/2004

  5530                                                                                   –                                                            5/10/2006

  6000                                                                                   2, 3, 4, 5, 19, 45, 116, 244, Ek Geçici Madde 7              30/6/2010

  6191                                                                                   10                                                           22/3/2011

  6318                                                                                   93                                                           3/6/2012

  Anayasa Mahkemesi’nin 27/12/2012 tarihli ve E.: 2012/117, K.: 2012/204 sayılı Kararı   10 uncu maddenin birinci fıkrasının (D) bendi                6/3/2013
  -------------------------------------------------------------------------------------- ------------------------------------------------------------ ----------------------

3812

  ------------------------------------------------------------------------------------ ------------------------------------------------------------ -----------------------------------------------
  **Değiştiren Kanunun/ İptal Eden Anayasa Mahkemesinin Kararının Numarası**           **353 sayılı Kanunun değişen veya iptal edilen maddeleri**   **Yürürlüğe Giriş **
                                                                                                                                                    
                                                                                                                                                    **Tarihi**

  Anayasa Mahkemesi’nin 20/9/2012 tarihli ve E.: 2011/80, K.: 2012/122 sayılı Kararı   12                                                           1/12/2012 tarihinden başlayarak altı ay sonra
                                                                                                                                                    
                                                                                                                                                    (1/5/2013)
  ------------------------------------------------------------------------------------ ------------------------------------------------------------ -----------------------------------------------


