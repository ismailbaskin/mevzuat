**6552 sayılı Kanun ile değişik hali**

 

[[]{#k46 .anchor}]{#K46 .anchor}

MİLLİ EĞİTİM TEMEL KANUNU ^(1)^

 

           Kanun Numarası           : 1739

           Kabul Tarihi                  : 14/6/1973

           Yayımlandığı R.Gazete : Tarih : 24/6/1973   Sayı : 14574

           Yayımlandığı Düstur     : Tertip : 5   Cilt : 12   Sayfa :
2342

\*

\* \*

Bu Kanun ile ilgili tüzük için, “Tüzükler Külliyatı”nın kanunlara

göre düzenlenen nümerik fihristine bakınız.

\*

\* \*

Bu Kanun ile ilgili olarak Bakanlar Kurulu Kararı ile yürürlüğe giren

yönetmelik için, “Yönetmelikler Külliyatı”nın kanunlara göre

düzenlenen nümerik fihristine bakınız.

\*

\* \*

             I – Kanunun kapsamı :

             **Madde 1 –** Bu Kanun, Türk milli eğitiminin
düzenlenmesinde esas olan amaç ve ilkeler, eğitim sisteminin genel
yapısı, öğretmenlik mesleği, okul bina ve tesisleri, eğitim araç ve
gereçleri ve Devletin eğitim ve öğretim alanındaki görev ve sorumluluğu
ile ilgili temel hükümleri bir sistem bütünlüğü içinde kapsar.

BİRİNCİ KISIM

Türk Milli Eğitim Sistemini Düzenleyen Genel Esaslar

BİRİNCİ BÖLÜM

Türk Milli Eğitiminin Amaçları

             I – Genel amaçlar:

             **Madde 2 –** Türk Milli Eğitiminin genel amacı,Türk
Milletinin bütün fertlerini,

             1. **(Değişik: 16/6/1983 - 2842/1 md.)** Atatürk inkılap ve
ilkelerine ve Anayasada ifadesini bulan Atatürk milliyetçiliğine bağlı;
Türk Milletinin milli, ahlaki, insani, manevi ve kültürel değerlerini
benimseyen, koruyan ve geliştiren; ailesini, vatanını, milletini seven
ve daima yüceltmeye çalışan, insan haklarına ve Anayasanın
başlangıcındaki temel ilkelere dayanan demokratik, laik ve sosyal bir
hukuk Devleti olan Türkiye Cumhuriyetine karşı görev ve sorumluluklarını
bilen ve bunları davranış haline getirmiş yurttaşlar olarak yetiştirmek;

             2. Beden, zihin, ahlak, ruh ve duygu bakımlarından dengeli
ve sağlıklı şekilde gelişmiş bir kişiliğe ve karaktere, hür ve bilimsel
düşünme gücüne, geniş bir dünya görüşüne sahip, insan haklarına saygılı,
kişilik ve teşebbüse değer veren, topluma karşı sorumluluk duyan;
yapıcı, yaratıcı ve verimli kişiler olarak yetiştirmek;

——————————

\(1)   a)   Bu Kanunda geçen "temel eğitim" deyimi 16/6/1983 tarih ve
2842 sayılı Kanunla getirilen ek 1 inci maddeyle "ilköğretim" olarak
değiştirilmiş ve metne işlenmiştir.

       b)   Bu Kanunda birlikte veya ayrı ayrı geçen "ilkokul" ve
"ortaokul" ibareleri, 16/8/1997 tarih ve 4306 sayılı Kanunun 8 inci
maddesiyle "ilköğretim okulu" olarak değiştirilmiş ve metne işlenmiştir.

5102

3\. İlgi, istidat ve kabiliyetlerini geliştirerek gerekli bilgi, beceri,
davranışlar ve birlikte iş görme alışkanlığı kazandırmak suretiyle
hayata hazırlamak ve onların, kendilerini mutlu kılacak ve toplumun
mutluluğuna katkıda bulunacak bir meslek sahibi olmalarını sağlamak;

Böylece bir yandan Türk vatandaşlarının ve Türk toplumunun refah ve
mutluluğunu artırmak; öte yandan milli birlik ve bütünlük içinde
iktisadi, sosyal ve kültürel kalkınmayı desteklemek ve hızlandırmak ve
nihayet Türk Milletini çağdaş uygarlığın yapıcı, yaratıcı, seçkin bir
ortağı yapmaktır.

*II – Özel amaçlar:*

**Madde 3 –** Türk eğitim ve öğretim sistemi, bu genel amaçları
gerçekleştirecek şekilde düzenlenir ve çeşitli derece ve türdeki eğitim
kurumlarının özel amaçları, genel amaçlara ve aşağıda sıralanan temel
ilkelere uygun olarak tespit edilir.

İKİNCİ BÖLÜM

*Türk Milli Eğitiminin Temel İlkeleri*

*I – Genellik ve eşitlik: ^(1)^*

**Madde 4 –** Eğitim kurumları dil, ırk, cinsiyet, engellilik ve din
ayırımı gözetilmeksizin herkese açıktır. Eğitimde hiçbir kişiye, aileye,
zümreye veya sınıfa imtiyaz tanınamaz.

*II – Ferdin ve toplumun ihtiyaçları:*

**Madde 5 –** Milli eğitim hizmeti, Türk vatandaşlarının istek ve
kabiliyetleri ile Türk toplumunun ihtiyaçlarına göre düzenlenir.

*III – Yöneltme: *

**Madde 6 –** Fertler, eğitimleri süresince, ilgi, istidat ve
kabiliyetleri ölçüsünde ve doğrultusunda çeşitli programlara veya
okullara yöneltilerek yetiştirilirler.

**(Değişik: 16/8/1997 - 4306/3 md.)** Milli eğitim sistemi, her
bakımdan, bu yöneltmeyi gerçekleştirecek biçimde düzenlenir. Bu amaçla,
ortaöğretim kurumlarına, eğitim programlarının hedeflerine uygun düşecek
şekilde hazırlık sınıfları konulabilir.

Yöneltmede ve başarının ölçülmesinde rehberlik hizmetlerinden ve
objektif ölçme ve değerlendirme metotlarından yararlanılır.

*IV – Eğitim hakkı:*

**Madde 7 –** İlköğretim görmek her Türk vatandaşının hakkıdır.

İlköğretim kurumlarından sonraki eğitim kurumlarından vatandaşlar ilgi,
istidat ve kabiliyetleri ölçüsünde yararlanırlar.

*V – Fırsat ve imkan eşitliği: *

**Madde 8 –** Eğitimde kadın, erkek herkese fırsat ve imkan eşitliği
sağlanır.

Maddi imkanlardan yoksun başarılı öğrencilerin en yüksek eğitim
kademelerine kadar öğrenim görmelerini sağlamak amacıyle parasız
yatılılık, burs, kredi ve başka yollarla gerekli yardımlar yapılır.

Özel eğitime ve korunmaya muhtaç çocukları yetiştirmek için özel
tedbirler alınır.

*VI – Süreklilik:*

**Madde 9 –** Fertlerin genel ve mesleki eğitimlerinin hayat boyunca
devam etmesi esastır.

Gençlerin eğitimi yanında, hayata ve iş alanlarına olumlu bir şekilde
uymalarına yardımcı olmak üzere, yetişkinlerin sürekli eğitimini
sağlamak için gerekli tedbirleri almak da bir eğitim görevidir.

–––––––––––––

*(1) 6/2/2014 tarihli ve 6518 sayılı Kanunun 11 inci maddesiyle, bu
maddede yer alan “cinsiyet” ibaresinden sonra gelmek üzere “,
engellilik” ibaresi eklenmiştir.*

5103

 

             VII – Atatürk İnkılap ve İlkeleri ve Atatürk
Milliyetçiliği:

             **Madde 10 – (Değişik: 16/6/1983 - 2842/2 md.)**

             Eğitim sistemimizin her derece ve türü ile ilgili ders
programlarının hazırlanıp uygulanmasında ve her türlü eğitim
faaliyetlerinde Atatürk inkılap ve ilkeleri ve Anayasada ifadesini
bulmuş olan Atatürk milliyetçiliği temel olarak alınır. Milli ahlak ve
milli kültürün bozulup yozlaşmadan kendimize has şekli ile evrensel
kültür içinde korunup geliştirilmesine ve öğretilmesine önem verilir.

             Milli birlik ve bütünlüğün temel unsurlarından biri olarak
Türk dilinin, eğitimin her kademesinde, özellikleri bozulmadan ve
aşırılığa kaçılmadan öğretilmesine önem verilir; çağdaş eğitim ve bilim
dili halinde zenginleşmesine çalışılır ve bu maksatla Atatürk Kültür,
Dil ve Tarih Yüksek Kurumu ile işbirliği yapılarak Mili Eğitim
Bakanlığınca gereken tedbirler alınır.

             VIII – Demokrasi eğitimi:

             **Madde 11 – (Değişik: 16/6/1983 - 2842/3 md.)**

             Güçlü ve istikrarlı, hür ve demokratik bir toplum düzeninin
gerçekleşmesi ve devamı için yurttaşların sahip olmaları gereken
demokrasi bilincinin, yurt yönetimine ait bilgi, anlayış ve
davranışlarla sorumluluk duygusunun ve manevi değerlere saygının, her
türlü eğitim çalışmalarında öğrencilere kazandırılıp geliştirilmesine
çalışılır; ancak, eğitim kurumlarında Anayasada ifadesini bulan Atatürk
milliyetçiliğine aykırı siyasi ve ideolojik telkinler yapılmasına ve bu
nitelikteki günlük siyasi olay ve tartışmalara karışılmasına hiçbir
şekilde meydan verilmez.

             IX – Laiklik :

**             Madde 12 – (Değişik: 16/6/1983 - 2842/4 md.)**

             Türk milli eğitiminde laiklik esastır. Din kültürü ve ahlak
öğretimi ilköğretim okulları ile lise ve dengi okullarda okutulan
zorunlu dersler arasında yer alır.

             X – Bilimsellik:

             **Madde 13 –** Her derece ve türdeki ders programları ve
eğitim metotlarıyle ders araç ve gereçleri, bilimsel ve teknolojik
esaslara ve yeniliklere, çevre ve ülke ihtiyaçlarına göre sürekli olarak
geliştirilir.

             Eğitimde verimliliğin artırılması ve sürekli olarak gelişme
ve yenileşmenin sağlanması bilimsel araştırma ve değerlendirmelere
dayalı olarak yapılır.

             Bilgi ve teknoloji üretmek ve kültürümüzü geliştirmekle
görevli eğitim kurumları gereğince donatılıp güçlendirilir; bu yöndeki
çalışmalar maddi ve manevi bakımından teşvik edilir ve desteklenir.

             XI – Planlılık :

             **Madde 14 –** Milli eğitimin gelişmesi iktisadi, sosyal ve
kültürel kalkınma hedeflerine uygun olarak eğitim - insangücü - istihdam
ilişkileri dikkate alınmak suretiyle, sanayileşme ve tarımda
modernleşmede gerekli teknolojik gelişmeyi sağlayacak mesleki ve teknik
eğitime ağırlık verecek biçimde planlanır ve gerçekleştirilir.

             Mesleklerin kademeleri ve her kademenin unvan, yetki ve
sorumlulukları kanunla tespit edilir ve her derece ve türdeki örgün ve
yaygın mesleki eğitim kurumlarının kuruluş ve programları bu kademelere
uygun olarak düzenlenir.

             Eğitim kurumlarının yer, personel, bina, tesis ve ekleri,
donatım, araç, gereç ve kapasiteleri ile ilgili standartlar önceden
tespit edilir ve kurumların bu standartlara göre optimal büyüklükte
kurulması ve verimli olarak işletilmesi sağlanır.

             XII – Karma eğitim:

**             Madde 15 –** Okullarda kız ve erkek karma eğitim
yapılması esastır. Ancak eğitimin türüne, imkan ve zorunluluklara göre
bazı okullar yalnızca kız veya yalnızca erkek öğrencilere ayrılabilir.

5104

 

            XIII – Eğitim kampüsleri ve okul ile ailenin işbirliği:
^(1)^

             **Madde 16 – (Değişik: 25/6/2009-5917/17 md.)**

             Aynı alan içinde birden fazla örgün ve/veya yaygın eğitim
kurumunun bir arada bulunması halinde eğitim kampüsü kurulabilir ve
bunların ortak ihtiyaçlarını karşılamak üzere eğitim kampüsü yönetimi
oluşturulabilir. Eğitim kampüsü bünyesindeki ortak açık alan, kantin,
salon ve benzeri yerlerin işlettirilmesi veya işletilmesi kampüs
yönetimince yerine getirilir. Bu şekilde elde edilen gelirler, kampüsün
ortak giderlerinde kullanılır. Eğitim kampüslerinin kuruluşu,
yönetiminin oluşumu, gelirlerinin harcanması ve denetlenmesi ile bu
fıkrada belirtilen diğer hususlar Maliye Bakanlığı ve Milli Eğitim
Bakanlığınca müştereken hazırlanan yönetmelikle düzenlenir.

             Eğitim kurumlarının amaçlarının gerçekleştirilmesine
katkıda bulunmak için okul ile aile arasında işbirliği sağlanır. Bu
amaçla okullarda okul-aile birlikleri kurulur. Okul-aile birlikleri,
okulların eğitim ve öğretim hizmetlerine etkinlik ve verimlilik
kazandırmak, okulların ve maddi imkânlardan yoksun öğrencilerin zorunlu
ihtiyaçlarını karşılamak üzere; aynî ve nakdî bağışları kabul edebilir,
maddi katkı sağlamak amacıyla sosyal ve kültürel etkinlikler ve
kampanyalar düzenleyebilir, okulların bünyesinde bulunan açık alan,
kantin, salon ve benzeri yerleri işlettirebilir veya işletebilirler.
Öğrenci velileri hiçbir surette bağış yapmaya zorlanamaz. Okul-aile
birliklerinin kuruluş ve işleyişi, birlik organlarının oluşturulması ve
seçim şekilleri, sosyal ve kültürel etkinliklerden sağlanan maddi
katkılar, bağışların kabulü, harcanması ve denetlenmesi ile açık alan,
kantin, salon ve benzeri yerlerin işlettirilmesi veya işletilmesinden
sağlanan gelirlerin dağıtım yerleri ve oranları, harcanması ve
denetlenmesine dair usul ve esaslar, Maliye Bakanlığı ve Milli Eğitim
Bakanlığınca müştereken hazırlanan yönetmelikle düzenlenir.

             Milli Eğitim Bakanlığınca belirlenecek usul ve esaslar
çerçevesinde, gerekli görülen hallerde il milli eğitim müdürlükleri; il
sınırları içerisinde bulunan bir veya birden fazla eğitim kampüsü
yönetiminin veya okul-aile birliğinin işlettirebileceği veya
işletebileceği yerlere ilişkin ihaleleri bunlar adına yapmaya
yetkilidir.

             Eğitim kampüsleri ve okul-aile birliklerinin gelirleri,
genel bütçe gelirleri ile ilişkilendirilmeksizin eğitim kampüsü yönetimi
ve okul-aile birliği adına bankalarda açılan özel hesaplarda tutulur.

             Eğitim kampüsü yönetimleri ve okul-aile birlikleri, bu
madde kapsamında yapacakları işlemler ve düzenlenen kâğıtlar yönünden
damga vergisi ve harçlardan muaf; bunlara ve bunlar tarafından yapılan
bağış ve yardımlar ise veraset ve intikal vergisinden müstesnadır.

             *XIV – Her yerde eğitim:*

             **Madde 17 –** Milli eğitimin amaçları yalnız resmi ve özel
eğitim kurumlarında değil, aynı zamanda evde, çevrede, işyerlerinde, her
yerde ve her fırsatta gerçekleştirilmeye çalışılır.

             Resmi, özel ve gönüllü her kuruluşun eğitimle ilgili
faaliyetleri, Milli Eğitim amaçlarına uygunluğu bakımından Millİ Eğitim
Bakanlığının denetimine tabidir.

 

 

 

–––––––––––––––––

*(1)     Bu madde başlığı “Okul ile ailenin işbirliği” iken, 25/6/2009
tarihli ve 5917 sayılı Kanunun 17 nci maddesiyle metne işlendiği şekilde
değiştirilmiştir.*

 

5104-1

 

İKİNCİ KISIM

Türk Milli Eğitim Sisteminin Genel Yapısı

 

BİRİNCİ BÖLÜM

Genel Hükümler

             I – Örgün ve yaygın eğitim:

             **Madde 18 –** Türk milli eğitim sistemi, örgün eğitim ve
yaygın eğitim olmak üzere, iki anabölümden kurulur.

             Örgün eğitim, okul öncesi eğitimi, ilköğretim, ortaöğretim
ve yükseköğretim kurumlarını kapsar.

             Yaygın eğitim, örgün eğitim yanında veya dışında düzenlenen
eğitim faaliyetlerinin tümünü kapsar.

İKİNCİ BÖLÜM

Örgün Eğitim

             A) Okul öncesi eğitimi:

             I – Kapsam:

             **Madde 19 –** Okul öncesi eğitimi, mecburi ilköğrenim
çağına gelmemiş çocukların eğitimini kapsar.

             Bu eğitim isteğe bağlıdır.

             II – Amaç ve görevler:

             **Madde 20 –** Okul öncesi eğitiminin amaç ve görevleri,
milli eğitimin genel amaçlarına ve temel ilkelerine uygun olarak,

             1. Çocukların beden, zihin ve duygu gelişmesini ve iyi
alışkanlıklar kazanmasını sağlamak;

             2. Onları ilk öğretime hazırlamak;

             3. Şartları elverişsiz çevrelerden ve ailelerden gelen
çocuklar için ortak bir yetişme ortamı yaratmak;

             4. Çocukların Türkçeyi doğru ve güzel konuşmalarını
sağlamaktır.

 

5105

III – Kuruluş :

**Madde 21 – (Değişik: 16/6/1983 - 2842/6 md.)**

Okul öncesi eğitim kurumları, bağımsız anaokulları olarak kurulabileceği
gibi, gerekli görülen yerlerde ilköğretim okuluna bağlı anasınıfları
halinde veya ilgili diğer öğretim kurumlarına bağlı uygulama sınıfları
olarak da açılabilir.

Okul öncesi eğitim kurumlarının nerelerde ve hangi önceliklere göre
açılacağı, Milli Eğitim Bakanlığınca hazırlanacak bir yönetmelikle
düzenlenir.

**(Mülga: 15/5/2008-5763/37 md.) **

B\) İlköğretim:

I – Kapsam:

**Madde 22 – (Değişik: 30/3/2012 - 6287/7 md.)**

Mecburi ilköğretim çağı 6-13 yaş grubundaki çocukları kapsar. Bu çağ
çocuğun 5 yaşını bitirdiği yılın eylül ayı sonunda başlar, 13 yaşını
bitirip 14 yaşına girdiği yılın öğretim yılı sonunda biter.

II – Amaç ve görevler:

**Madde 23 –** İlköğretimin amaç ve görevleri, milli eğitimin genel
amaçlarına ve temel ilkelerine uygun olarak,

1\. Her Türk çocuğuna iyi bir vatandaş olmak için gerekli temel bilgi,
beceri, davranış ve alışkanlıkları kazandırmak; onu milli ahlak
anlayışına uygun olarak yetiştirmek;

2\. Her Türk çocuğunu ilgi, istidat ve kabiliyetleri yönünden
yetiştirerek hayata ve üst öğrenime hazırlamaktır.

3\. **(Ek: 16/8/1997 - 4306/4 md.)** İlköğretimin son ders yılının ikinci
yarısında öğrencilere, ortaöğretimde devam edilebilecek okul ve
programların hangi mesleklerin yolunu açabileceği ve bu mesleklerin
kendilerine sağlayacağı yaşam standardı konusunda tanıtıcı bilgiler
vermek üzere rehberlik servislerince gerekli çalışmalar yapılır.

III – Kuruluş:

a\) İlköğretim kurumları:

**Madde 24 – (Değişik: 30/3/2012 - 6287/8 md.)**

İlköğretim kurumlarının ilkokul ve ortaokul olarak bağımsız okullar
hâlinde kurulması esastır. Ancak imkân ve şartlara göre ortaokullar,
ilkokullarla veya liselerle birlikte de kurulabilir.

b\) Kuruluş şekilleri:

**Madde 25 – (Değişik: 16/6/1983 - 2842/9 md.)**

**(Mülga birinci fıkra: 16/8/1997 - 4306/9 md.; Yeniden düzenleme:
30/3/2012-6287/9 md.)** İlköğretim kurumları; dört yıl süreli ve zorunlu
ilkokullar ile dört yıl süreli, zorunlu ve farklı programlar arasında
tercihe imkân veren ortaokullar ile imam-hatip ortaokullarından oluşur.
Ortaokullar ile imam-hatip ortaokullarında lise eğitimini destekleyecek
şekilde öğrencilerin yetenek, gelişim ve tercihlerine göre seçimlik
dersler oluşturulur. Ortaokul ve liselerde, Kur’an-ı Kerim ve Hz.
Peygamberimizin hayatı, isteğe bağlı seçmeli ders olarak okutulur. Bu
okullarda okutulacak diğer seçmeli dersler ile imam-hatip ortaokulları
ve diğer ortaokullar için oluşturulacak program seçenekleri Bakanlıkça
belirlenir.

Nüfusun az ve dağınık olduğu yerlerde, köyler gruplaştırılarak, merkezi
durumda olan köylerde ilköğretim bölge okulları ve bunlara bağlı
pansiyonlar, gruplaştırmanın mümkün olmadığı yerlerde yatılı ilköğretim
bölge okulları kurulur.

C\) Orta öğretim:

I – Kapsam:

**Madde 26 – (Değişik: 30/3/2012 - 6287/10 md.)**

Ortaöğretim, ilköğretime dayalı, dört yıllık zorunlu, örgün veya yaygın
öğrenim veren genel, mesleki ve teknik öğretim kurumlarının tümünü
kapsar. Bu okulları bitirenlere ortaöğretim diploması verilir.

II – Ortaöğretimden yararlanma hakkı:

**Madde 27 –** İlköğretimini tamamlayan ve ortaöğretime girmeye hak
kazanmış olan her öğrenci, ortaöğretime devam etmek ve ortaöğretim
imkanlarından ilgi, istidat ve kabiliyetleri ölçüsünde yararlanmak
hakkına sahiptir.

5106

*III – Amaç ve görevler:*

**Madde 28 –** Ortaöğretimin amaç ve görevleri, Milli Eğitimin genel
amaçlarına ve temel ilkelerine uygun olarak,

1\. Bütün öğrencilere ortaöğretim seviyesinde asgari ortak bir genel
kültür vermek suretiyle onlara kişi ve toplum sorunlarını tanımak, çözüm
yolları aramak ve yurdun iktisadi sosyal ve kültürel kalkınmasına
katkıda bulunmak bilincini ve gücünü kazandırmak,

2\. Öğrencileri, çeşitli program ve okullarla ilgi, istidat ve
kabiliyetleri ölçüsünde ve doğrultusunda yüksek öğretime veya hem
mesleğe hem de yüksek öğretime veya hayata ve iş alanlarına
hazırlamaktır.

Bu görevler yerine getirilirken öğrencilerin istekleri ve kabiliyetleri
ile toplum ihtiyaçları arasında denge sağlanır.

IV – Kuruluş:

**Madde 29 –** Ortaöğretim, çeşitli programlar uygulayan liselerden
meydana gelir.

Belli bir programa ağırlık veren okullara lise, teknik lise ve tarım
meslek lisesi gibi eğitim dallarını belirleyen adlar verilir.

Nüfusu az ve dağınık olan ve Milli Eğitim Bakanlığınca gerekli görülen
yerlerde, ortaöğretimin, genel, mesleki ve teknik öğretim programlarını
bir yönetim altında uygulayan çok programlı liseler kurulabilir.

Ortaöğretim kurumlarının öğrenim süresi, uygulanan programın özelliğine
göre, Milli Eğitim Bakanlığınca tespit edilir.

V – Ortaöğretimde yöneltme:

**Madde 30 –** Yöneltme ilköğretimde başlar; yanılmaları önlemek ve
muhtemel gelişmelere göre yeniden yöneltmeyi sağlamak için ortaöğretimde
de devam eder.

Yöneltme esasları ve çeşitli programlar veya ortaöğretim okulları
arasında yapılacak yatay ve dikey geçiş şartları, Milli Eğitim
Bakanlığınca düzenlenir.

VI – Yükseköğretime geçiş:

**Madde 31 – (Değişik: 16/6/1983 - 2842/10 md.)**

Lise veya dengi okulları bitirenler, yükseköğretim kurumlarına girmek
için aday olmaya hak kazanır.

Hangi yükseköğretim kurumlarına, hangi programları bitirenlerin nasıl
girecekleri, giriş şartları Milli Eğitim Bakanlığı ile işbirliği
yapılarak Yükseköğretim Kurulu tarafından tespit edilir.

VII – İmam-hatip liseleri:

**Madde 32 –** İmam - hatip liseleri, imamlık, hatiplik ve Kur'an kursu
öğreticiliği gibi dini hizmetlerin yerine getirilmesi ile görevli
elemanları yetiştirmek üzere, Milli Eğitim Bakanlığınca açılan
ortaöğretim sistemi içinde, hem mesleğe hem yüksek öğrenime hazırlayıcı
programlar uygulayan öğretim kurumlarıdır.

VIII – Güzel sanatlar eğitimi:

**Madde 33 –** Güzel sanatlar alanlarında özel istidat ve kabiliyetleri
beliren çocukları küçük yaşlardan itibaren yetiştirmek üzere ilköğretim
ve orta öğretim seviyesinde ayrı okullar açılabilir veya ayrı yetiştirme
tedbirleri alınabilir. Özellikleri dolayısiyle bunların kuruluş, işleyiş
ve yetiştirme ile ilgili esasları ayrı bir yönetmelikle düzenlenir.

5107

             D) Yükseköğretim:

             I – Kapsam:

             **Madde 34 –** Yüksek öğretim, orta öğretime dayalı en az
iki yıllık yüksek öğrenim veren eğitim kurumlarının tümünü kapsar.

             II – Amaç ve görevler:

             **Madde 35 –** Yüksek ögretimin amaç ve görevleri, milli
eğitimin genel amaçlarına ve temel ilkelerine uygun olarak,

             1. Öğrencileri ilgi, istidat ve kabiliyetleri ölçüsünde ve
doğrultusunda yurdumuzun bilim politikasına ve toplumun yüksek seviyede
ve çeşitli kademelerdeki insan gücü ihtiyaçlarına göre yetiştirmek;

             2. Çeşitli kademelerde bilimsel öğretim yapmak;

             3. Yurdumuzu ilgilendirenler başta olmak üzere, bütün
bilimsel, teknik ve kültürel sorunları çözmek için bilimleri genişletip
derinleştirecek inceleme ve araştırmalarda bulunmak;

             4. Yurdumuzun türlü yönde ilerleme ve gelişmesini
ilgilendiren bütün sorunları, Hükümet ve kurumlarla da elbirliği etmek
suretiyle öğretim ve araştırma konusu yaparak sonuçlarını toplumun
yararlanmasına sunmak ve Hükümetçe istenecek inceleme ve araştırmaları
sonuçlandırarak düşüncelerini bildirmek;

             5. Araştırma ve incelemelerinin sonuçlarını gösteren, bilim
ve tekniğin ilerlemesini sağlayan her türlü yayınları yapmak;

             6. Türk toplumunun genel seviyesini yükseltici ve kamu
oyunu aydınlatıcı bilim verilerini sözle, yazı ile halka yaymak ve
yaygın eğitim hizmetlerinde bulunmaktır.

             III – Kuruluş:

             a) Yükseköğretim kurumları:

             **Madde 36 – (Değişik: 16/6/1983 - 2842/11 md.) **

             Yükseköğretim kurumları şunlardır:

             1. Üniversiteler,

             2. Fakülteler,

             3. Enstitüler,

             4. Yüksekokullar,

             5. Konservatuvarlar,

             6. Meslek yüksekokulları

             7. Uygulama ve araştırma merkezleri,

             Yükseköğretim kurumlarının amaçları, açılış, kuruluş ve
işleyişleri ile öğretim elemanlarına ilişkin esaslar ve yükseköğretim
kurumları ile ilgili diğer hususlar, özel kanunlarında belirlenir.

             b) Yükseköğretimin düzenlenmesi:

             **Madde 37 –** Yüksek öğretim, milli eğitim sistemi
çerçevesinde, öğrencileri lisans öncesi, lisans ve lisans üstü
seviyelerinde yetiştiren bir bütünlük içinde düzenlenir.

             Bu bütünlük içinde çeşitli görevleri yerine getiren ve
farklı seviyelerde öğretim yapan kuruluşlar bulunur.

             Farklı seviyeler ve kuruluşlar arasında öğrencilere
kabiliyetlerine göre, yatay ve dikey geçiş yolları açık tutulur.

             IV – Yükseköğretimin paralı oluşu:

             **Madde 38 –** Yüksek öğretim paralıdır. Başarılı olan
fakat maddi imkanları elverişli olmayan öğrencilerin kayıt ücreti,
imtihan harcı gibi her türlü öğrenim giderleri burs, kredi yatılılık ve
benzeri yollarla sağlanır.

5108

 

             Öğrenim harç ve ücretlerinin tutarları ve bunların ödenme
tarzları ile burs ve kredilerin tutarları ve bunların veriliş esasları,
Maliye Bakanlığı ile birlikle hazırlanacak yönetmelikle tespit edilir.
^(1)^

             Bazı alanlar için mecburi hizmet karşılığı öğrenci
yetiştirilmesi hakkındaki hükümler saklıdır.

             V – Yükseköğretim planlaması:

             **Madde 39 –** Yüksek öğretimde, öğretim elemanlarından,
tesislerden ve öğrencinin zamanından en verimli bir şekilde yararlanmayı
mümkün kılacak ve çeşitli bölgelerdeki yüksek öğretim kurumlarının
dengeli bir şekilde gelişmesini sağlayacak tedbirler alınır; yüksek
öğretimin bütününü kapsayan ve orta öğretimle ilgisini sağlayan bir
planlama düzeni kurulur.

 

ÜÇÜNCÜ BÖLÜM

Yaygın Eğitim

             I – Kapsam, amaç ve görevler:

             **Madde 40 –** Yaygın eğitimin özel amacı, milli eğitimin
genel amaçlarına ve temel ilkelerine uygun olarak, örgün eğitim
sistemine hiç girmemiş yahut, herhangi bir kademesinde bulunan veya bu
kademeden çıkmış vatandaşlara, örgün eğitimin yanında veya dışında,

             1. Okuma - yazma öğretmek, eksik eğitimlerini tamamlamaları
için sürekli eğitim imkanları hazırlamak,

             2. Çağımızın bilimsel, teknolojik, iktisadi, sosyal ve
kültürel gelişmelerine uymalarını sağlayıcı eğitim imkanları hazırlamak,

             3. Milli kültür değerlerimizi koruyucu, geliştirici,
tanıtıcı, benimsetici nitelikte eğitim yapmak,

             4. Toplu yaşama, dayanışma, yardımlaşma, birlikte çalışma
ve örgütlenme anlayış ve alışkanlıkları kazandırmak,

             5. İktisadi gücün arttırılması için gerekli beslenme ve
sağlıklı yaşama şekil ve usullerini benimsetmek,

             6. Boş zamanları iyi bir şekilde değerlendirme ve kullanma
alışkanlıkları kazandırmak,

             7. Kısa süreli ve kademeli eğitim uygulayarak ekonomimizin
gelişmesi doğrultusunda ve istihdam politikasına uygun meslekleri
edinmelerini sağlayıcı imkanlar hazırlamak,

             8. Çeşitli mesleklerde çalışmakta olanların hizmet içinde
ve mesleklerinde gelişmeleri için gerekli bilgi ve becerileri
kazandırmaktır.

             II – Kuruluş:

             **Madde 41 –** Yaygın eğitim, örgün eğitim ile birbirini
tamamlayacak, gereğinde aynı vasıfları kazandırabilecek ve birbirinin
her türlü imkanlarından yararlanacak biçimde bir bütünlük içinde
düzenlenir.

             Yaygın eğitim, genel ve mesleki - teknik olmak üzere iki
temel bölümden meydana gelir. Bu bölümler birbirini destekleyici biçimde
hazırlanır.

——————————

\(1)    Bu fıkradaki öğrenim harç ve ücretlerine ilişkin düzenlemenin
yönetmelikle yapılmasını öngören kural Anayasa Mahkemesinin 26/3/1974
tarih ve E.1973/32, K. 1974/11 sayılı Kararı ile iptal edilmiştir.

5109

 

            

III – Koordinasyon:

**Madde 42 –** Genel, mesleki ve teknik yaygın eğitim alanında görev
alan resmi, özel ve gönüllü kuruluşların çalışmaları arasındaki
koordinasyon Milli Eğitim Bakanlığınca sağlanır.

Genel yaygın eğitim programlarının düzenleniş şekli yönetmelikle tespit
edilir.

Mesleki ve teknik yaygın eğitim faaliyetlerini yürüten Bakanlıklar ile
özerk eğitim kurumları ve resmi ve özel işletmeler arasında Milli Eğitim
Bakanlığınca sağlanacak koordinasyon ve işbirliğinin esasları kanunla
düzenlenir.

ÜÇÜNCÜ KISIM

Öğretmenlik Mesleği

1 – Öğretmenlik : ^(1)(2)^

**Madde 43 –** Öğretmenlik, Devletin eğitim, öğretim ve bununla ilgili
yönetim görevlerini üzerine alan özel bir ihtisas mesleğidir.
Öğretmenler bu görevlerini Türk Milli Eğitiminin amaçlarına ve temel
ilkelerine uygun olarak ifa etmekle yükümlüdürler.

Öğretmenlik mesleğine hazırlık genel kültür, özel alan eğitimi ve
pedagojik formasyon ile sağlanır.

Yukarıda belirtilen nitelikleri kazanabilmeleri için, hangi öğretim
kademesinde olursa olsun, öğretmen adaylarının yüksek öğrenim
görmelerinin sağlanması esastır. Bu öğrenim lisans öncesi, lisans ve
lisans üstü seviyelerde yatay ve dikey geçişlere de imkan verecek
biçimde düzenlenir.

**(Ek fıkra: 30/6/2004-5204/1 md.)** Öğretmenlik mesleği; adaylık
döneminden sonra öğretmen, uzman öğretmen ve başöğretmen olmak üzere üç
kariyer basamağına ayrılır. **(Mülga ikinci cümle: 1/3/2014-6528/5
md.)**

**(Ek fıkra: 1/3/2014-6528/5 md.)** Aday öğretmenliğe atanabilmek için;
14/7/1965 tarihli ve 657 sayılı Devlet Memurları Kanununun 48 inci
maddesinde sayılan şartlara ek olarak, yönetmelikle belirlenen
yükseköğretim kurumlarından mezun olma ve Bakanlıkça ve/veya Ölçme,
Seçme ve Yerleştirme Merkezi tarafından yapılacak sınavlarda başarılı
olma şartları aranır.^(2)^

**(Ek fıkra: 1/3/2014-6528/5 md.)** Aday öğretmenler, en az bir yıl
fiilen çalışmak ve performans değerlendirmesine göre başarılı olmak
şartlarını sağlamak kaydıyla, yapılacak yazılı ve/veya sözlü sınava
girmeye hak kazanırlar. Uygulanacak olan sözlü sınavda aday öğretmenler;

a\) Bir konuyu kavrayıp özetleme, ifade kabiliyeti ve muhakeme gücü,

b\) İletişim becerileri, öz güveni ve ikna kabiliyeti,

c\) Bilimsel ve teknolojik gelişmelere açıklığı,

d\) Topluluk önünde temsil yeteneği ve eğitimcilik nitelikleri,

yönlerinden Bakanlıkça oluşturulacak komisyon tarafından
değerlendirilir.^(2)^

**(Ek fıkra: 1/3/2014-6528/5 md.)** Sınavda başarılı olanlar öğretmen
olarak atanır. Sınavda başarılı olamayan aday öğretmenler il içinde veya
dışında başka bir okulda görevlendirilerek bir yılın sonunda altıncı
fıkrada belirtilen değerlendirmeye tekrar tabi tutulurlar.

**(Ek fıkra: 1/3/2014-6528/5 md.)** Aday öğretmenlik süresi sonunda
sınava girmeye hak kazanamayanlar ile üst üste iki defa sınavda başarılı
olamayanlar aday öğretmen unvanını kaybeder ve memuriyetle ilişiği
kesilir.

**(Ek fıkra: 1/3/2014-6528/5 md.)** Ancak aday öğretmenliğe başlamadan
önce 14/7/1965 tarihli ve 657 sayılı Devlet Memurları Kanununa göre aday
memurluğu kaldırılarak asli memurluğa atanmış olanlar hakkında sekizinci
fıkra hükümleri uygulanmaz. Bu kişiler Bakanlıkta kazanılmış hak aylık
derecelerine uygun memur kadrolarına atanırlar.

**(Ek fıkra: 1/3/2014-6528/5 md.)** Sınav komisyonu üyeleri; Bakanlık
personeli, diğer kamu kurum ve kuruluşlarında çalışan personel ile
öğretim elemanları arasından seçilir. Bakanlık gerekli gördüğünde
illerde veya merkezde birden fazla komisyon oluşturabilir. Performans
değerlendirmesinde dikkate alınacak meslekî ölçütler, sınav konuları,
komisyon üyelerinin seçimi, görevleri, çalışma usul ve esasları ile
sınava ilişkin diğer hususlar yönetmelikle düzenlenir.

**(Ek fıkra: 1/3/2014-6528/5 md.)** Bu maddenin uygulanmasına ilişkin
olarak 14/7/1965 tarihli ve 657 sayılı Devlet Memurları Kanununun aday
memurluk ile ilgili hükümleri saklıdır.

**(Ek fıkra: 30/6/2004-5204/1 md.)** Kariyer basamaklarında yükselmede
kıdem, eğitim ((…) ^(1)^ lisansüstü eğitim), etkinlikler (bilimsel,
kültürel, sanatsal ve sportif çalışmalar) ve sicil (iş başarımı)
puanları ile sınav sonuçları esas alınır. Değerlendirme 100 tam puan
üzerinden yapılır. Değerlendirme puanının % 10'unu kıdem, % 20'sini
eğitim, % 10'unu etkinlikler, % 10'unu sicil (iş başarımı) ve % 50'sini
de sınav puanı oluşturur. ^(1)^

––––––––––––

*(1) Anayasa Mahkemesi’nin 21/5/2008 tarihli ve E.: 2004/83, K.:
2008/107 sayılı Kararı ile; bu maddeye 30/6/2004 tarihli ve 5204 sayılı
Kanunun 1 inci maddesiyle eklenen bu fıkrada yer alan “ … hizmet içi
eğitim, …” ibaresi iptal edilmiş olup, İptal Kararının Resmi Gazete’de
yayım tarihi olan 18/3/2009 tarihinden başlayarak bir yıl sonra
yürürlüğe gireceği hüküm altına alınmıştır.*

*(2) 10/9/2014 tarihli ve 6552 sayılı Kanunun 95 inci maddesiyle, bu
maddenin beşinci fıkrasında yer alan “Bakanlıkça ve Ölçme, Seçme ve
Yerleştirme Merkezi” ibaresi “Bakanlıkça ve/veya Ölçme, Seçme ve
Yerleştirme Merkezi”, altıncı fıkrasında yer alan “yazılı ve sözlü
sınava” ibaresi “yazılı ve/veya sözlü sınava” şeklinde
değiştirilmiştir.*

5110

**(Ek fıkra: 30/6/2004-5204/1 md.)** Kariyer basamaklarında
yükselecekler değerlendirme puanlarına göre başarı sıralamasına alınır.
Değerlendirmeye alınmak için sınav tam puanının en az % 60'ını almış
olmak şartı aranır.

**(Ek fıkra: 30/6/2004-5204/1 md.; Mülga: 1/3/2014-6528/5 md.)**

**(Ek fıkra: 30/6/2004-5204/1 md.; Mülga: 1/3/2014-6528/5 md.)**

**(Ek fıkra: 30/6/2004-5204/1 md.; İptal: Anayasa Mahkemesi’nin
21/5/2008 tarihli ve E.: 2004/83, K.: 2008/107 sayılı Kararı ile.) **

**(Ek fıkra: 30/6/2004-5204/1 md.; İptal: Anayasa Mahkemesi’nin
21/5/2008 tarihli ve E.: 2004/83, K.: 2008/107 sayılı Kararı ile.) **

**(Ek fıkra: 10/9/2014-6552/95 md.)** Öğretmenlerin hizmet sürelerine
ve/veya isteğe bağlı il içi veya il dışı yer değiştirmelerine ilişkin
usul ve esaslar yönetmelikle belirlenir.

II – Milli Eğitim Bakanlığına bağlı "Eğitim Yüksekokulu " açma yetkisi:

**Madde 44 – (Değişik: 16/6/1983 - 2842/12 md.)**

Öğretmenlik formasyonu veren ve öğretmen yetiştiren Milli Eğitim
Bakanlığına bağlı eğitim yüksekokulları, Yükseköğretim Kurulunun görüşü
alınarak, Bakanlar Kurulu kararı ile kurulabilirler.

III – Öğretmenlerin nitelikleri ve seçimi:

**Madde 45 –** Öğretmen adaylarında genel kültür, özel alan eğitimi ve
pedagöjik formasyon bakımından aranacak nitelikler Milli Eğitim
Bakanlığınca tespit olunur.

**(Değişik: 16/6/1983 - 2842/13 md.)** Öğretmenler,öğretmen yetiştiren
yükseköğretim kurumlarından ve bunlara denkliği kabul edilen yurtdışı
yükseköğretim kurumlarından mezun olanlar arasından, Milli Eğitim
Bakanlığınca seçilirler.

Yüksek öğrenimleri sırasında pedagojik formasyon kazanmamış olanların
ihtiyaç duyulan alanlarda, öğretmenliğe atanmaları halinde bu gibilerin
adaylık dönemi içinde yetişmeleri için Milli Eğitim Bakanlığınca gerekli
tedbirler alınır.

Hangi derece ve türdeki eğitim, öğretim, teftiş ve yönetim görevlerine,
hangi seviye ve alanda öğrenim görmüş olanların ne gibi şartlarla
seçilebilecekleri yönetmelikle düzenlenir.

IV – Öğretmenlerin bölge hizmeti:

**Madde 46 –** Öğretmenlikte yurdun çeşitli bölgelerinde görev yapmak
esastır.

Hizmet bölgeleri ve ihtiyaçlara göre bu bölgelerarası yer değiştirme
esasları yönetmelikle düzenlenir.

V – Uzman ve usta ögreticiler:

**Madde 47 – (Değişik: 16/6/1983 - 2842/14 md.)**

Örgün ve yaygın eğitim kurumlarında ve hizmetiçi yetiştirme kurs,seminer
ve konferanslarında uzman ve usta öğreticiler de geçici veya sürekli
olarak görevlendirilebilir.

Öğretim tür ve seviyelerine göre uzman ve usta öğreticilerin
seçimlerinde aranacak şartlar, görev ve yetkileri, yönetmeliklerle
tespit edilir.

VI – Öğretmenlerin hizmet içi yetiştirilmesi:

**Madde 48 –** Öğretmenlerin daha üst öğrenim görmelerini sağlamak üzere
yaz ve akşam okulları açılır veya hizmet içinde yetiştirilmeleri
maksadıyle kurslar ve seminerler düzenlenir.

Yaz ve akşam okulları öğretmen yetiştiren kurumlarca açılır; bunlara
devam ederek yeterli krediyi dolduran öğretmenlere o kurumun belge veya
diploması verilir.

Milli Eğitim Bakanlığınca açılan kurs ve seminerlere devam edenlerden
başarı sağlayanlara belge verilir. Bu belgelerin, öğretmenlerin atama,
yükselme ve nakillerinde ne ölçüde ve nasıl değerlendirileceği
yönetmelikle düzenlenir.

 

 

5110-1

 

             VII – Yurt içi ve yurt dışı yetişme imkanları:

             **Madde 49 –** Yurt içinde ve dışında daha üst öğrenim
yapmak veya bilgi, görgü ve ihtisaslarını arttırmak isteyen
öğretmenlerin belli şartlarla, aylıklı veya aylıksız izinli sayılmaları
sağlanır; bu şartlar, milli eğitimin ihtiyaçları gözönünde tutularak,
hazırlanacak yönetmelikle belirtilir.

             VIII – Öğretmen konutları:

             **Madde 50 –** Milli Eğitim Bakanlığınca gerekli görülen
yerlerde, özellikle mahrumiyet bölgelerinde görevli öğretmenlere konut
sağlanır.

             Konutlar okul binaları ile birlikte planlanır ve yapılır.

             Eski eğitim kurumlarının konut ihtiyacı bir plana bağlanır
ve bu konutların yapımı için, her yıl Milli Eğitim Bakanlığı Bütçesine
gerekli ödenek konur.

 

DÖRDÜNCÜ KISIM

Okul Binaları ve Tesisleri

 

                Okul yapıları ve taşınmazları ^(1)^

                **Madde 51 – ** Her derece ve türdeki eğitim kurumlarına
ait bina ve tesisler çevrenin ihtiyaçlarına ve uygulanacak programların
özelliklerine  göre Milli Eğitim Bakanlığınca planlanır ve yaptırılır.

                Bu maksatla  her yıl Milli Eğitim Bakanlığı bütçesine
gerekli ödenek konur.

                Arsa temini ile okul bina ve tesislerin yapım ve
donatımında, Devletin azami imkanlarının kullanılması yanında
vatandaşların her türlü yardımlarından da yararlanılır ve yardımlar
teşvik edilir ve değerlendirilir.

**(Ek fıkra: 3/12/2003-5005/1 md.; Değişik dördüncü fıkra:
24/7/2008-5793/3 md.)** Milli Eğitim Bakanlığına tahsisli Hazine
mülkiyetindeki taşınmazların Milli Eğitim Bakanlığı ile mutabık
kalınarak tahsislerini kaldırmaya ve 5018 sayılı Kamu Malî Yönetimi ve
Kontrol Kanununun 46 ncı maddesine bağlı olmaksızın satışına Maliye
Bakanı yetkilidir. Ayrıca bu taşınmazlardan Milli Eğitim Bakanlığınca
uygun görülenler, Maliye Bakanlığı tarafından, 24/11/1994 tarihli ve
4046 sayılı Özelleştirme Uygulamaları Hakkında Kanun hükümleri
çerçevesinde özelleştirilmek üzere Özelleştirme İdaresi Başkanlığına
bildirilir. Bunun üzerine söz konusu taşınmazlar Özelleştirme Yüksek
Kurulunca özelleştirme kapsam ve programına alınır. Özelleştirme
uygulamasına ilişkin iş ve işlemler 4046 sayılı Kanuna göre Özelleştirme
İdaresi Başkanlığınca yürütülür.

––––––––––––––––––

*(1) Bu madde başlığı”I-Okul yapıları:” iken, 3/12/2003 tarihli ve 5005
sayılı Kanunun 1 inci maddesiyle metne işlendiği şekilde
değiştirilmiştir.*

5110-2

** **

**(Ek fıkra: 3/12/2003-5005/1 md.; Değişik beşinci fıkra:
24/7/2008-5793/3 md.)** 4046 sayılı Kanun hükümleri çerçevesinde
taşınmazların özelleştirilmesi sonucu elde edilecek gelirler,
özelleştirme giderleri düşüldükten sonra Hazineye aktarılır. Bu
taşınmazların satışından elde edilen gelirleri, bir yandan genel
bütçenin (B) işaretli cetveline gelir, diğer yandan ihtiyaç duyulan
yerlerde okul yapımı ve onarımı amacıyla kullanılmak üzere Milli Eğitim
Bakanlığı bütçesine ödenek kaydetmeye Maliye Bakanı yetkilidir. Sermaye
ödenekleri yılı yatırım programıyla ilişkilendirilir.

** **

BEŞİNCİ KISIM

Eğitim Araç ve Gereçleri

 

             I – Kapsam:

             **Madde 52 –** Eğitim araç ve gereçleri, eğitim
kurumlarında kullanılacak ders kitapları ile öğretmen ve öğrencilere
kaynak ve yardımcı olacak basılı eğitim malzemesini, milli eğitimin
genel amaçlarının gerçekleşmesine yararlı olacak diğer eserleri ve
eğitim araç ve gereçlerini kapsar.

 

 

5111

 

             II – Görev:

             **Madde 53 –** Milli Eğitim Bakanlığı, kendisine bağlı
eğitim kurumlarının eğitim araç ve gereçlerini, gelişen eğitim
teknolojisine ve program ve metotlara uygun olarak sağlamak,
geliştirmek, yenileştirmek, standartlaştırmak, kullanılma süresini ve
telif haklarını ve ders kitabı fiyatlarını tespit etmek, paralı veya
parasız olarak ilgililerin yararlanmasına sunmakla görevlidir.

             *III – Görevin yerine getirilmesi:*

             **Madde 54 –** Milli Eğitim Bakanlığı eğitim araç ve
gereçlerini,

             1. Hazırlamak, imal etmek ve satın almak;

             2. Kişilere veya kuracağı komisyonlara veya yarışmalar
düzenleyerek hazırlatmak;

             3. Özel kesimce hazırlananlar veya imal edilenler arasından
seçmek veya tavsiye etmek suretiyle 53 üncü maddede belirtilen görevini
yerine getirir.

             IV – Okullarda okutulacak kitapların tespiti ve ücret
ödenmesi:

**             Madde 55 – (Değişik: 3/12/2003 - 5005/2 md.)**

             **(İptal birinci fıkra: Anayasa Mahkemesi’nin 15/5/2008
tarihli,  E.: 2004/1, K.: 2008/106 sayılı Kararı ile.)**

             Millî Eğitim Bakanlığınca hazırlanacak veya hazırlatılacak
kitaplar ile eğitim araç ve gereçlerini hazırlama, inceleme ve
redaksiyonunda görevlendirilenlere ücret ödenir.

             Ders kitaplarına ilişkin yarışmalarda derece alanlara
verilecek ödülün ödeme, usul ve esasları ile miktarı yönetmelikle
belirlenir.

             Özel kesimce hazırlanan ve okullarda ders kitabı olarak
okutulmak üzere Millî Eğitim Bakanlığına gönderilen eserler ücret
karşılığı incelenir.

             Ders kitaplarının kabulü, uygunluk süresi, telif hakkı ve
ücretlerle ilgili esaslar; inceleme işlemleri ve alınacak inceleme
ücreti miktarı; Millî Eğitim Bakanlığınca incelettirilecek eserler için
ödenecek ücret miktarı; ders kitaplarının hazırlanması ve incelenmesinde
aranacak kriterler ile ders kitabı üreten yayın evlerinde aranacak
kriterler; ders kitabı dışındaki diğer kitap ve eğitim araçlarının
kullanımı ve bunlardan hangileri için inceleme ücreti alınacağı ve
ödeneceği ile ilgili esas ve usuller Millî Eğitim Bakanlığınca
çıkarılacak yönetmelikle düzenlenir.

 

ALTINCI KISIM

Eğitim ve Öğretim Alanındaki Görev ve Sorumluluk

             I – Yürütme, gözetim ve denetim:

             **Madde 56 –** Eğitim ve öğretim hizmetinin, bu kanun
hükümlerine göre Devlet adına yürütülmesinden, gözetim ve denetiminden
Milli Eğitim Bakanlığı sorumludur.

             II – Yasaklık:

             **Madde 57 –** Askeri maksatlarla açılacak okullar hariç,
bu kanun hükümlerine aykırı hiç bir eğitim faaliyetinde bulunulamaz.

             III – Okul açma yetkisi:

             **Madde 58 – (Değişik: 16/6/1983 - 2842/16 md.)**

             Türkiye'de ilköğretim okulu, lise veya dengi okullar, Milli
Eğitim Bakanlığının izni olmaksızın açılamaz.

             Milli Eğitim Bakanlığı veya diğer bir bakanlık tarafından
açılmış veya açılacak okullar (Askeri liseler dahil) ile özel okulların
derecelerinin tayini, Milli Eğitim Bakanlığına aittir.

             Askeri eğitim kurumlarının dereceleri, Milli Savunma
Bakanlığı ile birlikte tespit edilir.

 

5112

 

             Diğer bakanlıklara bağlı lise ve dengi okulların program ve
yönetmelikleri, ilgili bakanlıkla Milli Eğitim Bakanlığı tarafından
birlikte yapılır ve Milli Eğitim Bakanlığınca onanır.

             Diğer bakanlıklara bağlı okullar, Milli Eğitim Bakanlığının
gözetim ve denetimine tabidir. Gözetim ve denetim sonunda uygun eğitim
ortamı ve niteliği taşımayan kurumların denkliği usulüne uygun şekilde
Milli Eğitim Bakanlığınca iptal edilir. Buna ait esaslar Bakanlar
Kurulunca çıkarılan bir yönetmelikle düzenlenir.

             IV – Yurt dışı eğitim:

             **Madde 59 –** Türk vatandaşlarının yurt dışında eğitim,
öğrenim ve ihtisas görmeleri ile ilgili Devlet hizmetlerinin
düzenlenmesinden (askeri öğrenciler hariç), Milli Eğitim Bakanlığı
sorumludur.

YEDİNCİ KISIM

Son Hükümler

             I – Kenar başlıkları:

             **Madde 60 –** Bu kanunun madde kenar başlıkları, sadece
ilgili oldukları maddelerin konusunu ve maddeler arasındaki sıralama ve
bağlantıyı göstermekte olup kanun metnine dahil değildir.

             II – Kaldırılan hükümler:

             **Madde 61 –** 1340 tarih ve 439 sayılı Orta Tedrisat
Muallimleri Kanununun 3 üncü maddesi, 22/3/1926 tarih ve 789 sayılı
Maarif Teşkilatına dair Kanunun 3 ve 4 üncü maddeleri, 6/6/1949 tarih ve
5429 sayılı Milli Eğitim Bakanlığına bağlı okullarda okutturulacak ders
kitaplarının seçilmesi, basılması ve dağıtılması hakkında Kanun,
5/1/1961 tarih ve 222 sayılı İlköğretim ve Eğitim Kanununun 69 uncu
maddesi ve diğer kanunların bu kanuna aykırı hükümleri, bu kanunun
yayımı tarihinde, yürürlükten kalkar.

             III – Yönetmelikler:

             **Madde 62 –** Bu kanunda sözü geçen yönetmelikler, Kanunda
belirtilen genel amaç ve temel ilkelere uygun olarak Milli Eğitim
Bakanlığınca, kanunun yürürlüğe girmesinden itibaren en geç bir yıl
içinde çıkarılır.

             **Ek Madde 1 – (Ek: 16/6/1983 - 2842/17 md.)**

             14/6/1973 tarihli ve 1739 sayılı Milli Eğitim Temel
Kanununda geçen "temel eğitim" terimi "ilköğretim" olarak
değiştirilmiştir.

             **Geçici Madde 1 –** Bu kanunun yürürlüğe girdiği tarihte,
yüksek öğrenim kurumlarında öğrenci bulunanlar hakkında 38 inci madde
hükmü uygulanmaz.

**Geçici Madde 2 – (Ek: 16/6/1983 - 2842/18 md.; Mülga: 16/8/1997 -
4306/9 md.)**

**Geçici Madde 3 – (Ek: 30/3/2012 - 6287/11 md.)**

Zorunlu ortaöğretim 2012-2013 eğitim-öğretim yılından itibaren
uygulanmaya başlanır. Bakanlar Kurulu uygulamayı bir eğitim-öğretim yılı
ertelemeye yetkilidir.

**Geçici Madde 4 – (Ek: 1/3/2014-6528/6 md.)**

Bu maddenin yayımı tarihinden önce, uzman öğretmenlik ve başöğretmenlik
unvanlarını mahkeme kararıyla elde edenlerin, mahkeme kararının
aleyhlerine kesinleşmesi hâlinde bu kişilere unvanlarının iptal edildiği
tarihten önce yapılan ödemeler geri alınmaz.

43 üncü maddeye bu Kanunla eklenen beşinci, altıncı ve yedinci fıkra
hükümleri, bu Kanunun yayımı tarihinden sonra aday öğretmen olarak
göreve başlayanlar hakkında uygulanır.

IV – Yürürlük:

**Madde 63 –** Bu Kanun yayımı tarihinde yürürlüğe girer.

V – Yürütme:

**Madde 64 –** Bu Kanunu Bakanlar Kurulu yürütür.

5113

**1739 SAYILI KANUNA EK VE DEĞİŞİKLİK GETİREN**

**MEVZUATIN VEYA ANAYASA MAHKEMESİ TARAFINDAN İPTAL **

**EDİLEN HÜKÜMLERİN YÜRÜRLÜĞE GİRİŞ TARİHİNİ**

**GÖSTERİR LİSTE**

  --------------------------------------------------------------------------------- ------------------------------------------------------------- ----------------------
  **Değiştiren Kanunun/KHK’nin/ İptal Eden Anayasa Mahkemesi Kararının Numarası**   **1739 sayılı Kanunun değişen veya iptal edilen maddeleri**   **Yürürlüğe Giriş **
                                                                                                                                                  
                                                                                                                                                  **Tarihi**

  2842                                                                              —                                                             18/6/1983

  2947                                                                              —                                                             11/11/1983

  4306                                                                              —                                                             18/8/1997

  5005                                                                              —                                                             9/12/2003

  5204                                                                              43                                                            8/7/2004

  5257                                                                              16                                                            13/11/2004

  5763                                                                              21                                                            26/5/2008

  5793                                                                              51                                                            6/8/2008

  5917                                                                              16                                                            10/7/2009

  6287                                                                              22, 24, 25, 26, Geçici Madde 3                                11/4/2012

  6518                                                                              4                                                             19/2/2014

  6528                                                                              43, Geçici Madde 4                                            14/3/2014

  6552                                                                              43                                                            11/9/2014
  --------------------------------------------------------------------------------- ------------------------------------------------------------- ----------------------


