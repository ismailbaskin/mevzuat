[[]{#k18 .anchor}]{#K18 .anchor}

İLKÖĞRETİM VE EĞİTİM KANUNU ^(1)^

 

 

         Kanun Numarası                  : 222

          Kabul Tarihi                         : 5/1/1961

          Yayımlandığı R. Gazete       : Tarih : 12/1/1961   Sayı :
10705

          Yayımlandığı Düstur            : Tertip : 4   Cilt : 1   Sayfa
: 1460

 

\*

\* \*

 

Bu Kanun ile ilgili olarak Bakanlar Kurulu Kararı ile yürürlüğe giren

yönetmelik için, "Yönetmelikler Külliyatı"nın kanunlara göre

düzenlenen nümerik fihristine bakınız.

\*

\* \*

 

             **Madde 1 –** İlköğretim, kadın erkek bütün Türklerin milli
gayelere uygun olarak bedeni, zihni ve ahlaki gelişmelerine ve
yetişmelerine hizmet eden temel eğitim ve öğretimdir.

             **Madde 2 –** İlköğretim, ilköğrenim kurumlarında verilir;
öğrenim çağında bulunan kız ve erkek çocuklar için mecburi, Devlet
okullarında parasızdır.

**Madde 3 – (Değişik: 30/3/2012 - 6287/1 md.)**

Mecburi ilköğretim çağı 6-13 yaş grubundaki çocukları kapsar. Bu çağ
çocuğun 5 yaşını bitirdiği yılın eylül ayı sonunda başlar, 13 yaşını
bitirip 14 yaşına girdiği yılın öğretim yılı sonunda biter.

             **Madde 4 –** Türk vatandaşı kız ve erkek çocuklar
ilköğrenimlerini resmi veya özel Türk ilköğretim okullarında yapmakla
mükelleftir.

             **Madde 5 –** Mecburi öğretim çağında olup da, memleket
dışında olmak, oturduğu yerde okul bulunmamak veya sağlık durumu
dolayısiyle ilköğretim okuluna devam edemiyen vatandaşlardan özel olarak
öğretim görenler, imtihanla ve yaşlarına göre layık oldukları ilköğretim
okulu sınıflarına veya mezuniyet imtihanlarına alınırlar.

 

BİRİNCİ BÖLÜM

Teşkilat

             **Madde 6 – (Değişik: 12/10/1983 - 2917/2 md.) **

             İlköğretim kurumları şunlardır:

             a) Mecburi olanlar:

             (1) **(Mülga: 16/8/1997 - 4306/9 md.)**

             (2) İlköğretim okulları (gündüzlü, pansiyonlu, yatılı
ilköğretim okulları ve gezici okullar),

             (3) **(Mülga: 16/8/1997 - 4306/9 md.)**

——————————

(1)    a) 12/10/1983 tarih ve 2917 Sayılı Kanunun Ek 1 inci maddesi
gereğince bu Kanunda geçen "ilköğretim müdürü" deyimi "ilçe eğitim
müdürü", "öğretmenevi" deyimi "öğretmen lojmanı" olarak değiştirilmiş
olup Kanun metnine işlenmiştir.

        b) Bu Kanunda birlikte veya ayrı ayrı geçen "İlkokul” ve
"ortaokul" ibareleri, 16/8/1997 tarih 4306 sayılı Kanunun 8 inci
maddesiyle "İlköğretim okulu" olarak değiştirilmiş ve metne işlenmiştir.

3580

 

             (4) Yetiştirici ve tamamlayıcı sınıflar ve kurslar,

             (5) Özel eğitime muhtaç çocuklar için kurulacak okullar ve
sınıflar.

             b) İsteğe bağlı olanlar:

             (1) Okul öncesi eğitim kurumları,

             (2) Tamamlayıcı sınıflar ve kurslar.

            **Madde 7 – (Değişik: 30/3/2012 - 6287/2 md.)**

İlköğretim; 1 inci maddede belirtilen amacı gerçekleştirmek için
kurulmuş dört yıl süreli ve zorunlu ilkokul ile dört yıl süreli ve
zorunlu ortaokuldan oluşan bir Milli Eğitim ve Öğretim Kurumudur.

             **Madde 8 – (Mülga: 16/8/1997 - 4306/9 md.)**

**Madde 9 – (Değişik: 12/10/1983 - 2917/3 md.)**

**(Değişik birinci fıkra: 30/3/2012 - 6287/3 md.)** İlköğretim
kurumlarının ilkokul ve ortaokul olarak bağımsız okullar hâlinde
kurulması esastır. Ancak imkân ve şartlara göre ortaokullar,
ilkokullarla veya liselerle birlikte de kurulabilir.

**(Mülga ikinci fıkra: 16/8/1997 - 4306/9 md.)**

Nüfusun az veya dağınık olduğu yerlerde; köyler gruplaştırılarak,
merkezi durumda olan veya durumu uygun bulunan köylerde ilköğretim bölge
okulları ve bunlara bağlı pansiyonlar, gruplaştırmanın mümkün olmadığı
yerlerde ise yatılı ilköğretim bölge okulları veya gezici okullar
açılabilir. Gezici okullarda gezici öğretmenler görevlendirilir.

Bu okullarda yetiştirici sınıflar ve kurslar da açılabilir.

Şehir ve kasabalarda, ihtiyaca göre yatılı veya pansiyonlu okullar
kurulabilir.

             **Madde 10 –** Bir köy halkı, iş ve üretim hayatının gereği
olarak veya olağanüstü sebeplerle yayla, otlak ve bağ gibi yerlere
taşındığında köy okulu da, köy halkiyle birlikte göçecek şekilde
düzenlenmiş olmalı ve gidilen yerde hemen günlük çalışmasını ve görevini
devam ettirmelidir.

             **Madde 11 –** Yetiştirici ve tamamlayıcı sınıflar ve
kurslar, mecburi ilköğrenim çağında bulundukları halde, öğrenimlerini
yaşıtlarıyle birlikte zamanında yapmamış olan çocuklara kısa yoldan
ilköğrenim vermek ve ayrıca yetişmelerine lüzum görülen çocukları
ilköğretim okuluna  hazırlamak veya ilköğretim okulunu bitirmiş olup da
henüz mecburi öğrenim çağında bulunan ve üst dereceli öğrenim
kurumlarına gidemiyecek olanların genel bilgilerini artırmak ve
kendilerine iş ve üretim hayatında faydalı olacak bilgi ve maharetleri
kazandırmak amacıyle gerçek ve tüzel kişilerle, belediyeler, özel
idareler ve Devlet tarafından açılabilir.

             **Madde 12 –** Mecburi ilköğrenim çağında bulundukları
halde zihnen, bedenen, ruhan ve sosyal bakımdan engelli olan çocukların
özel eğitim ve öğretim görmeleri sağlanır.^(1)^

             **Madde 13 –** Okul öncesi kurumlarında mecburi öğrenim
çağına gelmemiş olan çocuklar eğitilir.

             İsteğe bağlı tamamlayıcı sınıflarda ve kurslarda,
ilköğrenim çağı dışına çıkmış olup da üst dereceli öğrenim kurumlarına
gidememiş olan yurtdaşlardan genel bilgilerini artırmak ve kendilerinin
daha iyi bir iş ve üretim unsuru olarak yetiştirilmeleri amaciyle
öğretim yapılır.

             Bu kurumlar gerçek ve tüzel kişilerle belediyeler, özel
idareler ve Devlet tarafından açılabilir.

\_\_\_\_\_\_\_\_\_\_\_\_\_\_\_\_\_\_\_\_\_\_\_

*(1) 25/4/2013 tarihli ve 6462 sayılı Kanunun 1 inci maddesiyle bu
maddede yer alan “özürlü” ibaresi “engelli” şeklinde değiştirilmiştir.*

3581

* *

*İKİNCİ BÖLÜM*

İlde İlköğretim Görevlileri

**Madde 14 – (Değişik: 12/10/1983 - 2917/4 md.)**

(...) ^(1)^ İlkokullar ve ortaokullar birlikte veya ayrı oluşlarına,
büyüklüğüne,^(2)^ anasınıfları ve özel eğitim sınıflarının bulunuşuna
göre, ilköğretim kurumlarında aşağıdaki görevliler bulunur:

a\) Müdür ve müdür yardımcıları,

b\) Öğretmenler; sınıf, branş, okul öncesi eğitim, özel eğitim
öğretmenleri ile gezici öğretmenler ve usta öğreticiler,

c\) Rehberlik uzmanları,

d\) Sağlık, teknik, genel idare ve yardımcı hizmetler sınıflarına dahil
personel ile eğitim faaliyetlerinin gerektirdiği diğer personel.

İlköğretim kurumlarındaki görevlilerin nitelikleri, görev ve yetkileri
ile atanma usul ve esasları yönetmelikle tespit edilir. ^(3)^

**Madde 15 – 22 – (Mülga: 12/10/1983 - 2917/17 md.)**

**Madde 23 – (Mülga: 3/4/1998 - 4359/16 md.)**

**Madde 24 – 25 – (Mülga: 12/10/1983 - 2917/17 Md.)**

ÜÇÜNCÜ BÖLÜM

İlköğretim Kurulları

**Madde 26 – 39 – (Mülga: 12/10/1983 - 2917/17 md.)**

DÖRDÜNCÜ BÖLÜM

Okul Öncesi Eğitim ve Öğretim Kurumları ile İlköğretim Okullarının

Açılma, Kapanma ve Öğretime Ara Verme Zamanları

**Madde 40 – 41 – (Mülga: 12/10/1983 - 2917/17 md.)**

**Madde 42 – (Değişik: 12/10/1983 - 2917/6 md.)**

İlköğretim kurumlarının açılma, kapanma ve öğretime ara verme zamanları
Milli Eğitim Bakanlığınca çıkarılacak yönetmelikle düzenlenir.

**Madde 43 –** İlköğretim okulların yaz tatili, sınavların bitimi
tarihinden yeni öğretim yılının başına kadar sürer.

a\) Öğretmenler, yaz tatili içinde aralıksız iki ay izinlidirler.

Ancak, bu iki aylık izin sürelerine dokunulmadan kalan tatil
zamanlarında yönetmeliğinde saptanacak meslekle ilgili çalışmalara
katılmakla yükümlüdürler.

b\) Tek öğretmenli okullarda görevli öğretmenlerin yaz tatili izinleri,
bölge ilköğretim müfettişleriyle, İlçe eğitim müdürü tarafından okul ve
kurumların korunması da gözönünde tutularak ayarlanır.

——————————

\(1) Bu fıkrada yer alan "İlkokul ve ortaokulların birlikte veya ayrı
oluşlarına" ibaresi; 16/8/1997 tarih ve 4306 sayılı Kanunun 9 uncu
maddesi ile yürürlükten kaldırılmış olup, metinden çıkarılmıştır.

\(2) Bu fıkrada yer alan “büyüklüğüne” ibares; 30/3/2012 tarihli ve 6287
sayılı Kanunun 4 üncü maddesi ile “İlkokullar ve ortaokullar birlikte
veya ayrı oluşlarına, büyüklüğüne” şeklinde değiştirilmiştir.

\(3) Bu hükmün uygulanmasında ek 3 üncü maddeye bakınız.

3582

 

             c) Okul müdürleriyle müdür yardımcıları tatil aylarında
okul işlerini ayarlamak ve düzenlemek şartı ile, sıra ile izinlerini
kullanırlar.

             **Madde 44 –** Öğretmenler kanunlarla kendilerine verilen
işlerden başka, meslek dışı her hangi bir görevle yükümlü tutulamazlar.

             **Madde 45 – (Mülga: 12/10/1983 - 2917/17 md.)**

BEŞİNCİ BÖLÜM

Kayıt ve Kabul

             **Madde 46 –** Her çocuk, mecburi ilköğrenim çağına girdiği
öğretim yılı başında 3 üncü madde gereğince ilköğretim okuluna  kayıt ve
kabul edilir. Her veli yahut vasi veya aile başkanı, çocuğunu zamanında
ilköğretim okuluna  yazdırmakla yükümlüdür.

             Bu kanunda sözü geçen "aile başkanı" deyiminden maksat,
veli veya vasi durumunda bulunmadığı halde ilköğretime devama mecbur
olan çocukları sürekli olarak yanında bulunduran veya barındıran, yahut
da çalıştırandır.

             Mecburi öğrenim çağını bitirdiği öğretim yılı sonuna kadar
ilköğretim okulunu bitiremiyen çocukların ilköğrenimlerini tamamlamak
üzere en çok iki öğretim yılı daha okula devamlarına izin verilir.

             Bu iki yıllık uzatma sonunda da okulu bitiremiyen çocuklara
tasdikname verilerek, kayıtları silinir.

             **Madde 47 –** Bir öğretim yılı, okulda, derslerin
başlamasından bir hafta önceki tarihten, son sınıf sınavlarının bittiği
güne kadarki süredir.

             **Madde 48 –** Her yıl derslere başlamadan en az 15 gün
önce, muhtarlar okul müdürüyle iş birliği yaparak köy ve
mahallelerindeki mecburi öğrenim çağında bulunan çocukların künyelerini
gösterir üç nüsha çizelge hazırlayıp birer nüshasını okul idarecilerine
ve ilçe eğitim müdürlüğüne verir. Diğer nüshasını da yanlarında
saklarlar. Çocuklarını zamanında okula yazdırmalarını, veli yahut vasi
veya aile başkanlarına bildirir ve ilan ederler.

             Mecburi öğrenim çağında olup da belirli zaman içersinde
okula yazdırılmıyan çocukları, okul müdürleri kendiliklerinden okula
kaydeder ve devam ettirilmesini veli yahut vasi veya aile başkanlarına 
bildirirler. Bu gibi çocuklar yine de okula gelmezlerse; haklarında
devamsız öğrenciler gibi işlem yapılır.

             **Madde 49 –** Nüfus hüviyet cüzdanı bulunmıyan veya henüz
nüfus kaydı yaptırılmamış bulunan çocukların yaşları, çocuklar görülmek
suretiyle, ihtiyar kurullarınca tayin ve tesbit olunarak bunlar da
mecburi öğrenim çağında olanlar çizelgesine yazılırlar.

             **Madde 50 –** Birleştirilmiş sınıflar da dahil olmak üzere
bir öğretmene düşen öğrenci sayısı 40 dan fazla olamaz.

             **Madde 51 –** Her yıl Eylül ayının üçüncü haftası
"İlköğretim haftası" dır. Milli Eğitim Bakanlığınca hazırlanacak
programa göre hafta içinde türlü yollarla ilköğretimin önemi belirtilir.

ALTINCI BÖLÜM

Okula Devam

              **Madde 52 –** Her öğrenci velisi yahut vasisi veya aile
başkanı çocuğunun mecburi ilköğretim kurumuna muntazaman devamını
sağlamakla ve özrü yüzünden okula gidemiyen çocuğun durumunu en geç üç
gün içinde okul idaresine bildirmekle yükümlüdür.

3583

 

            Mülki amirler, ilköğretim müfettişleri ve zabıta teşkilatı
ilköğrenim çağındaki çocukların mecburi ilköğretim kurumlarına
devamlarını sağlamakla veli yahut vasi veya aile başkanlarına ve okul
idarelerine yardımla ve her türlü tedbiri almakla vazifelidirler.

             **Madde 53 – (Değişik: 12/10/1983 - 2917/7 md.)**

             Okula devam etmeyen öğrencilerin devamsızlık sebepleri okul
idarelerince ve ilköğretim müfettişlerince araştırılarak devama engel
olan maddi ve manevi sebeplerin giderilmesine çalışılır. Bu sebeplerin
giderilmesi mümkün olmadığı takdirde durum, köylerde muhtara, diğer
yerlerde mülki amirlere bildirilir. Bu makamlarca gerekli tedbirler
alınır.

             Okul idareleriyle muhtar ve mülki amirlerin bu vazifeleri
devamsız öğrenciler hakkındaki kovuşturmanın her safhasında devam eder.

             **Madde 54 –** 55 inci maddenin ikinci fıkrasında yazılı
zorlayıcı sebepler dışında çocuğun ailesi yanında kalmasını gerektiren
ailede ölüm, yaralanma, düğün, askere gitme, bağ, bahçe, tarla ve sürüde
tarım ve hastalık savaşı yapılması gibi sebeplerle öğrencilere bir yıl
içinde 15 günü geçmemek üzere okul idarelerince izin verilir.

             **Madde 55 – (Değişik: 12/10/1983 - 2917/8 md.)**

             Hastalık, sel, kar, deprem ve yangın gibi okul idaresince
takdir edilecek sebeplerle okula gelemeyen öğrenciler izinli sayılırlar.
Bu hallerin dışında 53 üncü madde gereğince yapılacak teşebbüs ve
alınacak tedbirlere rağmen;

             a) Çocuğunu okula göndermeyen;

             b) Verilen izin müddetini geçiren;

             c) Geç nakil yaptıran;

             d) Okul çevresi dışına çıkarak izini kaybettiren;

             e) Çocuğunun devamsızlık durumunu özürsüz olarak zamanında
okul idaresine bildirmeyen;

             Öğrencinin veli veya vasi veya aile başkanları, okul
idaresince köylerde muhtarlığa, diğer yerlerde mülki amirliğe hemen
bildirilir. Muhtarlar ve mülki amirler en geç üç gün içinde durumun veli
veya vasi veya aile başkanlarına tebliğini sağlarlar. **(Değişik son
cümle: 24/4/2003-4854/1 md.)** Yapılan tebliğde okulca kabul edilecek
geçerli sebepler dışında çocuğun okula gönderilmemesi hâlinde idarî para
cezasıyla cezalandırılacağı bildirilir.

             **Madde 56 – (Değişik: 23/1/2008-5728/282 md.)**

Muhtarlıkça veya mülkî amirce yapılan tebliğe rağmen çocuğunu okula
göndermeyen veli veya vasiye okul idaresince tespit edilen çocuğun okula
devam etmediği beher gün için onbeş Türk Lirası idarî para cezası
verilir. Bu para cezasına rağmen çocuğunu okula göndermeyen veya
göndermeme sebeplerini okul idaresine bildirmeyen çocuğun veli veya
vasisine beşyüz Türk Lirası idarî para cezası verilir.

 

3584

 

            **Madde 57 – (Değişik: 23/1/2008-5728/283 md.)**

Okul idareleri ve mülkî amirliklerce bu Kanuna göre usulen sorulacak
sorulara cevap vermekten kaçınanlar ile gerçeğe uymayan beyanda
bulunanlara yüz Türk Lirası idarî para cezası verilir.

             **Madde 58 – (Mülga: 24/4/2003-4854/6 md.)**

             **Madde 59 –** İlköğrenim çağında olup da mecburi
ilköğretim kurumlarına devam etmiyenler, hiçbir resmi ve özel iş yerinde
veya her ne surette olursa olsun çalışmayı gerektiren başka yerlerde
ücretli veya ücretsiz çalıştırılamazlar.

             İlköğretim kurumlarına devam ettiklerini belgeliyenler ise,
çocukların çalıştırılmasını düzenliyen kanun hükumleri uygulanmak
şartiyle ancak ders zamanları dışında bu gibi yerlerde
çalıştırılabilirler.

             İlköğretim çağında bulunan ve mecburi ilköğretim
kurumlarına devam eden çocukların bu kanunda gösterilen ve Milli Eğitim
Bakanlığınca açılmasına izin verilmiş olunanlar dışında, her ne ad
altında kurulmuş olursa olsun, özel kurs ve dersanelere kabulü yasaktır.

             **(Değişik dördüncü fıkra: 23/1/2008-5728/284 md.)**
Yukarıdaki hükümlere aykırı davrananlara dörtyüz Türk Lirasından bin
Türk Lirasına kadar idarî para cezası verilir.

             **(Mülga beşinci fıkra: 23/1/2008-5728/578 md.)**

             **(Ek: 24/4/2003-4854/5 md.; Değişik  altıncı fıkra:
23/1/2008-5728/284 md.)** Bu Kanunda yazılı olan idarî para cezaları
mahallî mülkî amir tarafından verilir.

 

3585

 

YEDİNCİ BÖLÜM ^(1)^

Okulların Arsa ve Arazi İşleri

             **Madde 60 –** Şehir, kasaba ve köy okulları arsalarıyla
köy okullarına gelir sağlıyacak arazi ve uygulama bahçeleri için lüzumlu
topraklar, il ve ilçelerde bölge ilköğretim müfettişlerinin veya ilçe
eğitim müdürünün başkanlığında Tarım, Tapu, Maliye dairelerinden
görevlendirilecek birer eleman ile mahalle veya köy muhtarından teşekkül
edecek komisyon tarafından seçilir.

             **Madde 61 – (Değişik: 12/11/2003 - 5002/1 md.)**

           Okul binalarının sağlık, eğitim-öğretim ve ulaşım bakımından
elverişli bir mahalde olması göz önünde bulundurulur.

            Meyhane, kahvehane, kıraathane, bar, elektronik oyun
merkezleri gibi umuma açık yerler ile açık alkollü içki satılan
yerlerin, okul binalarından kapıdan kapıya en az 100 metre uzaklıkta
bulunması zorunludur.

            Turizmin yoğun olduğu yörelerdeki okulların tatil olduğu
dönemlerde yukarıda belirtilen işyerleri ile okullar arasında 100 metre
şartı aranmaz.

            Bununla ilgili esaslar İçişleri, Milli Eğitim, Sağlık,
Kültür ve Turizm bakanlıklarının müştereken hazırlayacakları
yönetmelikle belirlenir.

             **Madde 62 –** İlköğretim okuluna tahsis edilmek üzere
komisyonca seçilen Devlete, özel idarelere, belediyelere veya köy tüzel
kişiliğine ait arazinin, miktar ve yerini gösteren birer tutanak tanzim
edilerek valilik yolu ile ve arazinin aidiyetine göre Maliye
Bakanlığının veya diğer idarelerin yetkili mercilerine gönderilir. Bu
makamların tasdiki ile bu arazi parasız okula tahsis olunur.

             Okula gelir sağlamak maksadiyle seçilen topraklar, 50
dekardan fazla olamaz.

             **Madde 63 –** 62 nci maddeye göre okul için lüzumlu
topraklar tahsis yoliyle sağlanamadığı takdirde, gerçek veya tüzel
kişilere ait araziden bu husus için elverişli yer, sahiplerinin rızaları
ile, satınalınır. Malsahiplerinin muvafakatlerinin alınamaması halinde,
bu yerler umumi mevzuata göre kamulaştırılır.

             Satınalma veya kamulaştırmak, köy okulları için köy tüzel
kişiliğine, şehir ve kasaba okulları için özel idareye aittir.

             **Madde 64 –** Her köy okulunun bitişiğinde veya yakınında
2 dekardan az ve 10 dekardan çok olmamak üzere, bir uygulama bahçesi
bulunur.

             **Madde 65 –** Okullar için tahsis, satınalma veya
kamulaştırma yoliyle sağlanan topraklarla bu topraklar üzerinde
yapılacak bina veya tesisler, bulundukları yerlere göre köy veya özel
idareler adına tapuya tescil edilir.

             Bunların ve bu Kanunun yürürlüğe girdiği tarihten önce
yapılmış olan okul binaları ile tesislerinin daimi bakım ve onarım
giderleri, bulundukları yerlere göre özel idare veya köy bütçelerinden
karşılanır.

             **Madde 66 – (Değişik: 12/10/1983 - 2917/12 md.)**

             4274 ve 5129 sayılı kanunlarla şimdiye kadar köy okullarına
tahsis edilmiş olan Devlete veya köye ait nizasız ve ihtilafsız
topraklarla bu Kanuna göre sağlanacak topraklar, köy ihtiyar heyetinin
kararı ve illerde valinin, ilçelerde kaymakamın tasdiki ile köy ihtiyar
heyetince imece vesair suretlerle işletilir veya kiraya verilir. Elde
edilen gelir, okul ihtiyaçlarına sarfedilmek üzere, köy bütçelerine
gelir kaydedilir.

 

——————————

(1)    Bu bölümün uygulanmasında ek 2 nci maddeye bakınız.

3586

 

             Paralı veya parasız olarak ilköğretim hizmetlerine tahsis,
temlik ve tescil edilen bütün gayrimenkullerin ferağ ve intikal
işlemleriyle bu işlemlerle ilgili olarak düzenlenecek belgelerden ve
senetlerden hiçbir vergi, harç ve resim alınmaz.

             **Madde 67 –** Köy okullarına bitişik öğretmen
lojmanlariyle müstakil öğretmen lojmanlarının dolayında her ev için 500
ila 1000 metre karelik bir arazi, öğretmen bahçesi olmak üzere okul
arsasından veya uygulama bahçesinden yahut okula gelir sağlıyacak
araziden ayrılır. Öğretmenler, bu bahçelerden parasız faydalanırlar;
fakat kiraya veya ortaklığa veremezler.

             **Madde 68 – (Değişik: 12/10/1983 - 2917/13 md.)**

             Okulların uygulama bahçesinde tarım dersleri uygulaması
yapılır. Uygulama bahçesinin işletilmesi için gerekli tohum, fidan ve
tarım araçları gibi ihtiyaçları köy bütçesinden ve okul arazisi
gelirinden sağlanır.

             Uygulama bahçelerinden elde edilen gelir veya ürünler okul
ihtiyaçlarına ve öğrenci beslenmesine sarfedilmek üzere köy bütçelerine
gelir kaydedilir.

             Uygulama bahçesinde bölge özelliklerine göre kurulacak
tesislerin nelerden ibaret olacağı köy ihtiyar heyeti tarafından
kararlaştırılır.

SEKİZİNCİ BÖLÜM ^(1)^

İlköğretim Okulu Yapımı ve Donatımı İşleri

              **Madde 69 – (Mülga: 14/6/1973 - 1739/61 md.) **

**             Madde 70 –** Köy okulları ile öğretmen lojmanlarının
şehir ve kasabalarda yaptırılacak ilköğretim okullarının her türlü
ihtiyaçları için köy veya kasaba içinde veya civarındaki araziden şahsi
haklar mahfuz kalmak şartiyle, tedarik edilecek taş, kum ve kireç gibi
yapı gereçlerinden hiçbir resim alınmaz.

             İlköğretim kurumları için yaptırılacak bina ve tesislerle
öğretmen lojmanları ve onarma işlerinde gerekli tuğla yapmak, kireç
yakmak ve söndürmek, taş çıkarmak, iskele kurmak, kaldırımları işgal
etmek gibi hususlarda girişilen işler serbest ve hiçbir resme tabi
olmaksızın yapılır. Bu maksatla açılan çukurlar iş bitince kapatılır.

             Ormanlardan çıkarılacak bu gibi gereçler hakkında 6831
sayılı Orman Kanununun 18 inci maddesine göre hareket olunur.

             **Madde 71 –** Bu işler için gerekli kereste ihtiyacı Tarım
Bakanlığı Orman Umum Müdürlüğünce en iyi şartlarla ve öncelikle
karşılanır. % 10 temeddü hissesi alınmaz.

             **Madde 72 –** İlköğretim kurumlarının ve öğretmen
lojmanlarının inşaasında kullanılacak her türlü yapı malzemesinden,
Devlet İktisadi Teşekküllerinde imal olunanlar, Bayındırlık Bakanlığı
veya valiliklerin isteği üzerine ve bedeli karşılığında, diğer isteklere
tercihan verilir.

             **Madde 73 –** İlköğretim kurumlarının yapımında
kullanılacak çeşitli gereçler Milli Eğitim ve Bayındırlık idarelerince
sevk ve tesellümü şartiyle Devlete ve İktisadi Devlet Teşekküllerine ait
vasıtalarla tercihli olarak ve indirmeleri tarife ile naklolunur ve
limanlarda tahmil ve tahliye işleri de tercihli olarak yapılır.

             Tarifelerde yapılacak indirme, her yıl Milli Eğitim ve
ilgili bakanlıklarca müştereken tesbit ve tayin olunur.

             Ayrıca, iller emrinde bulunan teşekküllere ait çeşitli
nakil vasıtalarından gereğine göre faydalanılır.

————————

(1)    Bu bölümün uygulanmasında ek 2 inci maddeye bakınız.

3587

 

             **Madde 74 –** Okul ve öğretmen lojmanlarının onarımı ile
teçhizat,mefruşat ve öğretim araç ve gereçlerinin yapımında Milli Eğitim
Bakanlığı teknik öğretim müesseselerinden faydalanırlar.

             **Madde 75 –** Okul yapımı ve donatımı işlerinde yardım ve
hizmetleri değerlendirmek, inşaatın ucuza maledilmesi amaciyle;

             a) Yurttaşların istiyerek yapacakları, taş, kum, çakıl,
kerpiç, kireç ve tuğla gibi ayni yardımlar,

             b) Yurttaşlar, kurumlar ve yardım derneklerince yapılacak
nakdi yardımlar, kabul edilir ve değerlendirilir.

             c) Emaneten inşa edilecek okul yapımı ve onarımı işlerinde
halk ve gençlerden gönüllü olarak bedenen çalışacakların hizmetleri
kabul edilir.

DOKUZUNCU BÖLÜM ^(1)^

İlköğretimin Gelir, Giderleri ve Planlama

             **Madde 76 –** İlköğretime ait gelir kaynakları şunlardır:

             a) Her yıl Devlet gelirlerinin % 3 ünden az olmamak üzere
Devlet bütçesinden yapılacak yardımlar,

             b) Özel idare bütçelerine, bu kanun hükümleri gereğince
sağlanacak gelirler hariç ve 1960 mali yılında ilköğretime tahsis edilen
miktardan az olmamak üzere, yıllık gelirlerinin en az % 20 si oranında
konulacak ödenekler,

             c) **(Mülga : 14/7/1965 - 655/2 md.)**

             d) Köy okullarına gelir sağlamak üzere, tahsis edilen
araziden ve okul uygulama bahçesinden elde edilen gelirler hariç köy
bütçelerine her yıl genel gelirlerinin en az % 10 u oranında konulacak
ödenekler,

             e) **(Değişik : 12/10/1983 - 2917/14 md.)** Mahkemelerce
hükmolunanlar da dahil olmak üzere bu Kanuna göre verilecek para
cezaları,

             f) Gelirleri sıbyan, mahalle tıfıl okullarıyle medreselere
ve diğer ilim müesseselerine tahsis edilmiş bulunan mazbut vakıflar
hasılatından her yıl Vakıflar Genel Müdürlüğünce bütçe ile tesbit
edilecek gelirlerle mütevelliler tarafından idare olunacak vakıflardan
ayrılacak hisseler,

             g) İktisadi Devlet Teşekkülleri, özel kurumlar, dernekler
veya hayırsever kimseler tarafından yapılacak her türlü mal, para
bağışları ve vasiyetler, (İşbu bağış ve vasiyetlerle bununla ilgili
işlemlerden resim ve harc alınmaz.)

             Gelir ve Kurumlar Vergisi yükümlüleri tarafından makbuz
mukabilinde yapılacak para bağışları, yıllık bildirim ile bildirilecek
gelirlerden ve kurum kazançlarından indirilir.

             h) Faizler,

             i) Hurdaya çıkacak okul eşya ve levazımının, işe
yaramıyacağı anlaşıldığından veya yenisi yapıldığından satılmasına karar
verilen okul binaları enkazının veya okul yerinin değiştirilmesi
dolayısiyle bu kanuna göre istifade edilmiyecek durumda kalan arsa ve
tarlaların satışından elde edilecek paralar,

             j) Sözleşmeler gereğince kısmen veya tamamen yerine
getirilmiyen okul yapım işleri mütaahhitlerinden alınacak gecikme ve
benzeri tazminat ve mütaahhitlerin irat kaydolunacak teminat akçeleri,

             Bütçelerine yukarda yazılı oranlarda ilköğretim ödeneği
koymamış olan idareler, belediye ve köyler için bu ödenekler; bütçeleri
inceleme ve onamaya yetkili makamlar tarafından doğrudan doğruya konur;
bu ödeneklerin mali yıl başında özel idarelere yatırılması sağlanır.

——————————

(1)    Bu bölümün uygulanmasında ek 2 nci maddeye bakınız.

3588

 

             **Madde 77 –** 76 ncı maddenin (a) fıkrası gereğince Milli
Eğitim Bakanlığı bütçesinde açılacak özel fasıla gelecek yıllara geçici
taahhütler ve masraflar karşılığı olarak ilk on sene (1961-1971) Devlet
gelirlerinin % 3 ünden ve ondan sonraki yıllarda ise % 2 sinden az
olmamak üzere, ödenek konulur. Bu ödeneklerle diğer giderlerin % 70 i
munhasıran 78 inci maddenin (a) fıkrasında yazılı işlere, % 30 u ise
aynı maddenin (b) fıkrasında gösterilen ihtiyaçlara sarf edilir. Milli
Eğitim Bakanlığınca genel bütçeden yapılacak yardımlar tesbit olunacak
programa göre İl Özel İdarelerine dağıtılır veya Bayındırlık Bakanlığı
bütçesine aktarılır.

             Milli Eğitim Bakanlığı gerekli gördüğü takdirde bu
ödeneklerden bir kısmını 84 üncü maddede yazılı esaslar dahilinde
doğrudan doğruya kullanabilir ve ayniyat halinde illere gönderebilir.

             **Madde 78 –** 76 ncı maddenin (a, b, c, e, f, g, h, i, j)
fıkralarında gösterilen gelirler veya ödenekler 77 nci maddedeki
hükümler yerine getirilmek şartiyle:

             a) Köy, kasaba ve şehir ilköğretim kurumlarının ve öğretmen
lojmanlarının yapım, tadil, esaslı onarım, her türlü ilk tesis ve okul
eşyası, ders aletleri ile arsa ve arazi istimlakleri, masraflarına,

             b) **(Değişik: 23/5/1973 - 1732/1 md.)** Küçük onarımlar,
okulların genel giderleri, yoksul öğrencilere parasız olarak verilecek
okul kitapları ve ders levazımı bedeli, öğrencilerin yiyecek, giyecek
noksanlarının telafisi, esaslı hastalıklarının tedavisi, pansiyonlu
ilköğretim okullarının ve tamamlayıcı kursların ve sınıfların masrafları
gibi her türlü giderlerine sarf olunur.

             Ancak, İlköğretim Müdürlükleri, ilköğretim okulları, İl
Halk Eğitimi Başkanlıkları ile İlçe Halk Eğitim Merkez Müdürlüklerinde
çalışan genel ve yardımcı hizmetler sınıfına dahil personelin ve bu
kurumlar için gerekli bölge doktorları, sağlık memuru, hemşire, yapı
işlerinde çalışan teknik elemanların aylıkları ve her türlü özlük
giderleri genel bütçeden ödenir.

             **Madde 79 –** Milli Eğitim Bakanlığı bu kanuna bağlı 10
yıllık plana göre tamamlanması gereken bütün köy, kasaba ve şehir
ilköğretim okulları yapımı hakkında her yıl bütçe kanununa üçer yıllık
tafsilatlı bir plan ekler. Bu planda her yıl illerde yapılması gereken
köy, kasaba ve şehir ilköğretim okullarının sayıları, yerleri, tipleri,
dersane sayıları ile tahmini masrafları gösterilir.

             **(Değişik: 12/10/1983 - 2917/15 md.)** Yukarıdaki fıkrada
sözü geçen bakanlık planına paralel olarak, valilikler de üç yıllık plan
ve program hazırlarlar, bu programlar İl genel meclisinde onanır ve il
bütçesine bağlanır. Bu planda:

             Milli Eğitim Bakanlığınca hazırlanan plandan her il'e
isabet eden okul yapımı ve ilk tesis işleri başta olmak üzere 78 inci
maddenin (a) ve (b) fıkralarında yazılı işlerden ve hizmetlerden il
bakımından yapılması uygun ve mümkün görülenler ayrılarak planlanır.
Gereken hazırlık safhaları ve bunun uygulanma zamanları, ayrılacak
ödenekler gösterilir.

             Bu planlar il bütçesiyle birlikte tetkik ve tasdik edilmek
üzere İçişleri ve Milli Eğitim Bakanlıklarına gönderilir. Milli Eğitim
Bakanlığı sebep göstermek suretiyle planlar üzerinde değişiklikler
yapabilir.

             Bu planların uygulanmasından başta mülkiye amirleri, il
daimi komisyonu olmak üzere, Milli Eğitim müdürleri, ilköğretim
müfettişleri, ilçe eğitim müdürleri yükümlü ve sorumludurlar.

3589

 

             **Madde 80 –** Milli Eğitim Bakanlığı 79 uncu maddede sözü
geçen programa göre yeniden açılacak ilköğretim kurumlariyle,
mevcutların öğretmen ihtiyaçlarını karşılayacak öğretmenleri yetiştirmek
üzere gerekli bütün tedbirleri zamanında almakla yükümlüdür.

             **Madde 81 –** 76 ncı ve 77 nci maddelerde ilköğretime
tahsis edilen ödenek veya gelirler 78 inci maddede gösterilen işlerden
başka hiçbir yere sarf edilemez, başka fasıllara nakledilemez.

             Bu gelirlerle sağlanan bina ve tesisler veya eşya başka bir
hizmete devredilemez. İlköğretimin bina ve tesislerinden, bu kurumların
esas hizmetlerini aksatmamak ve Milli Eğitim Bakanlığının muvafakati
alınmak şartiyle, halk eğitimi hizmetlerinde ve diğer milli Eğitim
hizmetlerinde faydalanmak caizdir.

             78 inci maddenin (b) fıkrasında gösterilen hizmetler için
ayrılacak ödeneklerin % 30 undan fazlası bu fıkrada gösterilen personel
giderlerine ayrılamaz. Sözü geçen personel bu fıkrada belirtilen
hizmetlerin dışında kalan bir işte devamlı veya muvakkat olarak
kullanılamaz.

             **Madde 82 –** 76 ve 77 nci maddelerde gösterilen gelirler,
ödenekler, yardımlar, tahsillerini mütaakıp ilgili dairelerce özel
idarelere yatırılır.

             Bu gelir ve ödenekler özel idarelerce "İlköğretim gelir ve
ödenekleri" adiyle açılacak ayrı bir hesaba alınır. Mali yıl içinde sarf
edilemiyen kısımları gelecek mali yıllara devredilir. Bu paralardan bir
aylık normal ihtiyaçları karşılayacak olan miktardan fazlası, bir milli
bankada açılacak hesaba yatırılır.

             76 ncı maddenin (d) fıkrasında yazılı gelirler aynı suretle
köy bütçelerinde "ilköğretim gelir ve ödenekleri" adiyle açılacak ayrı
bir hesaba alınır ve bakıyeleri gelecek mali yıllara devredilir.

             **(Değişik: 12/10/1983 - 2917/16 md.)** Bu ödenekler köy
ihtiyar heyetinin hazırlayacağı bir plan ve programa göre 78 inci
maddenin (b) fıkrasında yazılı işlere ve özel olarak öğrencilere
yapılacak yardımlara sarfedilir. Bu paralar milli bir bankada
açtırılacak bir hesapta muhafaza edilir ve köy ihtiyar heyetince uygun
görülecek iki imza ile çekilir.

             **Madde 83 –** İlköğretimin bütün gelirleri ve 78 inci
maddede belirtilen giderleri "personel masrafları hariç" her türlü resim
ve vergiden ve dışarıdan ithal edilecek ders alet ve levazımı Gümrük
Resminden muaftır. ^(1)^

             **Madde 84 –** Okul yapım ve onarımiyle ilgili standart
bina kısımlarının ve okulların gerekli donatım ve gereçleri, okul eşyası
ve ders araçlarını vaktinde hazırlatmak veya tasarruf sağlamak veya
öğrencileri besleme mevzuunu düzenlemek, 79 uncu maddede sözü geçen 3
yıllık planların uygulanmasını kolaylaştırmak amaçlariyle 77 nci maddede
gösterilen asgari ödenekler çerçevesi içinde kalmak şartiyle, Milli
Eğitim veya Bayındırlık Bakanlıkları üç yıla kadar gelecek yıllara
geçici yüklenmelere girişebilirler.

             Aynı konularda, iller de üç yıllık planlarına uygun olarak
76 ncı ve 81 inci maddelerde belirtilen gelirlerin asgari hadlerini
aşmamak şartiyle gelecek yıllar için hazırlıklara girişmeye ve geçici
yüklenmeler yapmaya yetkilidirler.

 

 

——————————

(1)  İthalde alınan her türlü vergi, resim ve harç muafiyeti hükümleri,
6/5/1986 tarihli ve 3283 sayılı Kanunun 1 inci maddesi ile yürürlükten
kaldırılmıştır.

3590

 

Türlü Hükümler

**Madde 85 –** Köylerde bu kanunla ilgili çeşitli hizmetler, Köy Kanunu
ile mecburi sayılan işlerdendir.

             **Madde 86 –** Mecburi ilköğretim kurumlarına kayıt
olunacak çocuklarla, bu kurumlara devam eden ve kurumlardan mezun olacak
öğrencilere verilecek ve bu kurumlarda kullanılacak her çeşit
belgelerle, bunların suretleri Damga Resmine tabi değildir.

             **Madde 87 –** İlköğretim okulu öğretmenlerinin oturmaları
için yapılmış ve yapılacak konutlardan köylerde olanlar, ögretmenlere
parasız olarak tahsis olunur ve başka iş için kullanılamaz.

             Şehir ve kasaba okulları içinde veya civarında öğretmen ve
müdürlerin oturmaları için yapılmış olan konutlar, aynı okulda görevli
öğretmen ve müdürlerden başkasına verilemez. Bunun haricinde, okul
binalarının tamamı, bir kısmı veya müştemilatı konut olarak
kullanılamaz.

             Şehir ve kasabalardaki konutlara ait kira bedelleri il
daimi komisyonlarınca kararlaştırılır.

             **Madde 88 – (Mülga: 12/10/1983 - 2917/17 md.)**

**             Madde 89 –** 23 Eylül 1329 tarihli Tedrisatı İptidaiye
Kanunu Muvakkatı, Maarif Teşkilatına dair olan 789 sayılı Kanunun 5 inci
maddesi ve aynı kanunun 13 üncü maddesini değiştiren 5522 sayılı kanunun
1 inci maddesi, 1702 sayılı kanunun 8 inci maddesi, 1778 sayılı kanunun
3407 sayılı kanun ile bu kanunun 3 üncü maddesinin 1 inci fıkrasını
değiştiren 7135 sayılı kanun, 4274 sayılı kanunun 10, 12, 13, 14, 15,
16, 17, 18, 19, 20, 21, 24, 27, 30, 59, 60, 67, 68, 69 uncu maddeleri,
5129, 5210, 5828, 5955 ve 5956 sayılı kanunlarla diğer kanunların bu
kanuna mügayir hükümleri yürürlükten kaldırılmıştır.

             **Ek Madde 1 – (Ek: 12/10/1983 - 2917/18 md.)**

             222 sayılı Kanunda geçen; ilköğretim müdürü deyimi "İlçe
eğitim müdürü", öğretmenevi deyimi "öğretmen lojmanı" olarak
değiştirilmiştir.

             **Ek Madde 2 – (Ek: 12/10/1983 - 2917/18 md.)**

             Bu Kanunun yedinci bölümünde yer alan "okulların arsa ve
arazi işleri", sekizinci bölümünde yer alan "ilköğretim okulu yapımı ve
donatım işleri", dokuzuncu bölümünde yer alan "İlköğretimin gelir,
giderleri ve planlama" başlıkları altındaki maddeler, ilköğretim
okulları için de uygulanır.

            **Ek Madde 3 – (24/3/1977 - 2087 sayılı kanunun 3. maddesi
hükmü olup, ek madde haline getirilmiştir.)**

Bu Kanunun yürürlüğe girdiği tarihten itibaren açıktan veya başka
görevlerden nakil suretiyle yeniden geçici öğretmen atanması yapılamaz.

**Ek Madde 4 – (Ek: 30/3/2012 – 6287/5 md.)**

Bu Kanunun 76 ncı maddesinin birinci fıkrasının (b) bendine göre elde
edilen gelirler, il özel idarelerince, ortaöğretim kurumlarının arsa
temini, binalarının yapım, bakım ve onarımı ile diğer ihtiyaçlarının
karşılanması için de kullanılır.

Geçici Maddeler

**Geçici Madde 1 –** Bu Kanunun yayımından önce yapılmış olan ve 5210
sayılı kanunun 4 üncü maddesi gereğince köy tüzel kişiliği adına tapuya
bağlanmış bulunan köy okulları, arazi ve uygulama bahçelerinden;
sonradan belediye teşkil edilen nahiye merkezleriyle köylerde
belediyelerce el konulmuş olan okul binaları, sağlık memuru ve öğretmen
lojmanları, uygulama bahçeleri ve okul arazisi özel idare veya köy tüzel
kişiliklerine geçer.

Bu mallar Milli Eğitim Bakanlığının muvafakatı alınmadıkça satılamaz ve
başka hizmetlere tahsis olunamaz.

3591

 

             **Geçici Madde 2 – (Değişik: 16/7/1965 - 693/1 md.)**

             5 Ocak 1961 tarihli ve 222 sayılı Kanunun yürürlüğe girdiği
tarihten itibaren 32 yıl süre ile, 15 inci maddede yazılı şartları
taşıyan öğretmen bulunmaması halinde, en az ilköğretim okulu ve dengi
okullar mezunu ve 18 yaşını tamamlamış olanlardan, açılmış ve açılacak
kurslarda başarı gösterenler, öğrenim durumlarına göre kadro karşılığı
ücretle geçici öğretmen olarak atanabilirler. ^(1)^

             Bunlardan iki yıl başarı ile çalışmış olanlardan, öğretmen
okulu bitirme imtihanını verenler ile lise ve dengi okul mezunu
bulunanlardan aralıksız üç takvim yılı geçici öğretmenlik yaptıkları ve
başarıları usulüne göre saptandığı anlaşılanlar, asıl ilköğretim okulu
öğretmenliğine geçirilirler.

             Asıl ilköğretim okulu öğretmenliğine geçirilen geçici
öğretmenlerin, geçici öğretmenlikteki hizmet süreleri ilk terfilerinde
gözönüne alınır.

             Geçici öğretmenlere tatil aylarında da ücretleri ödenir.

             Teftiş raporlarına göre, iki yıl üst üste başarısız olan
geçici öğretmenlerle, ilköğretim okulu ve dengi okul mezunlarından olup
geçici öğretmen olarak çalışmakta bulunanlardan 15 yıl içinde öğretmen
okulu bitirme imtihanlarını veremiyenlerin görevlerine son verilir.

             Geçici öğretmenler, disiplin işleri bakımından, asıl
öğretmenlere uygulanan hükümlere tabidirler.

             **(Ek: 24/3/1977 - 2087/2 md.)** Geçici öğretmenlerin
intibakları, 657 sayılı Kanunla bu Kanunun ek ve değişikliklerine dair
Kanunlar uyarınca öğrenim ve hizmet sürelerine göre yapılır.

             **Geçici Madde 3 –** Milli Eğitim Bakanlığı bu Kanunun
yürürlüğe girdiği tarihten itibaren en geç 10 yıl içinde mecburi öğrenim
çağında bulunan öğrencileri tamamen okula kavuşturmak için gerekli
öğretmenleri yetiştirmek ve 79 uncu maddede gösterilen esaslar dahilinde
ilköğretim kurumlarını ve tesislerini hazırlamak ve bununla ilgili
planların zamanında uygulanmasını sağlamakla yükümlüdür.

             **Geçici Madde 4 –** 50 nci maddedeki hüküm, Milli Eğitim
Bakanlığınca hazırlanacak bir plana göre on yıl içinde tedricen
uygulanır.

             **Geçici Madde 5 – (Değişik: 6/7/1962 - 68/1 md.)**

             222 sayılı İlköğretim ve Eğitim Kanunu hükümleri gereğince;
1971 yılına kadar yapılacak ilköğretim okulu binaları ve tesisleri ile
öğretmen lojmanları inşaatı, bunlara lüzumlu yapı aksamının imal
ettirilmesi, her türlü malzemenin alımı, nakil ve depolama işleri için
girişilecek taahhütler muvakkat ve kati teminat hükümleri mahfuz kalmak
şartiyle 2490 sayılı kanunun diğer hükümleri uygulanmamak,1050 sayılı
Muhasebei Umumiye Kanununun 135 inci maddesindeki %20 nispeti % 30
olarak uygulanmak şartiyle emaneten, mahdut eksiltme suretiyle veya
birden fazla firmalar arasında pazarlıkla gerçekleştirilir. (2)

             **Geçici Madde 6 – (Ek: 18/8/1961 - 353/1 md.)**

             77 nci maddenin 1 inci fıkrası gereğince Milli Eğitim
Bakanlığı bütçesine her yıl konulacak ödenekten % 5 ine kadarını, 1961
mali yılı için, ilköğretim okulu öğretmeni yetiştiren müesseselerin
yapımında ve ilk tesis masraflarında kullanmaya Milli Eğitim Bakanlığı
yetkilidir.

 

——————————

(1)  24/3/1977 tarih ve 2087 sayılı Kanunun 1 inci maddesine göre 15
yıllık süre, 32 yıl olarak değiştirilmiş ve metne işlenmiştir.

(2)  Maddede yazılı uygulama süresi 23/5/1973 tarih ve 1731 sayılı;
8/7/1981 tarih ve 2490 sayılı Kanunlarla süre bitiminden itibaren onar
yıl olmak üzere toplam yirmi yıl uzatılmıştır.

3592

**Geçici Madde 7 – (Ek: 12/10/1983 - 2917/18 md.)**

Bu Kanunun yürürlüğe girdiği tarihte Hazinenin mülkiyetinde bulunan ve
ilköğretim kurumlarına tahsis olunan taşınmaz mallar, intifa hakkı Milli
Eğitim Bakanlığına ait olmak üzere, bulundukları yerlere göre bedelsiz
olarak köy tüzel kişiliği veya özel idareler adına tapuya tescil edilir.

Devlete, özel idarelere veya köy tüzelkişiliğine ait arsalar üzerinde
Devlet veya özel idare bütçesinden katkı suretiyle gerçek veya
tüzelkişilerce inşa edilen veya edilmekte olan taşınmaz mallar için de
bu maddenin birinci fıkrası uygulanır. Bu taşınmaz mallar aidiyetine
göre Maliye Bakanlığının veya diğer idarelerin yetkili mercilerince
bedelsiz olarak okula tahsis ve devir olunur.

Bu maddeye göre, köy tüzelkişiliği veya özel idareler adına tapuya
tescil edilen taşınmaz mallar, Milli Eğitim Bakanlığının muvafakatı
alınmadıkça satılamaz ve başka hizmetlere tahsis olunamaz.

**Geçici Madde 8 – (Ek: 12/10/1983 - 2917/18 md.)**

Anaokulları ve anasınıfları için yeterli miktarda yükseköğrenim görmüş
öğretmen bulunamaması halinde, kız meslek lisesi çocuk gelişimi eğitimi
ve bakımı mezunlarından, Devlet memuru olma niteliklerini taşıyan ve
Milli Eğitim Bakanlığınca açılacak kurslarda başarı gösterenler,
anaokulu veya anasınıflarına 1984 yılından itibaren geçici öğretmen
olarak atanabilirler.

1993 yılı sonuna kadar, Yükseköğretim Kurulu ile işbirliği yapılarak
bunların önlisans düzeyinde yükseköğrenim görmeleri sağlanır. Bu süre
içinde önlisans düzeyinde yükseköğrenim yapmayanların görevlerine son
verilir.

**Geçici Madde 9 – (Ek: 12/10/1983 - 2917/18 md.; Mülga:
16/8/1997-4306/9 md.)**

**Geçici Madde 10 – (Ek: 16/8/1997 - 4306/2 md.)**

İlköğretimin altı, yedi ve sekizinci sınıf öğrenimini ortaöğretim
kurumları bünyesinde yapmakta olanlar ile çıraklık eğitim
merkezlerindeki öğrenciler, eğitimlerini bu kurumlarda tamamlarlar.
1997-1998 ders yılı başından itibaren bu sınıflara hiçbir şekilde
öğrenci alınmaz.

Bazı derslerin öğretimini yabancı dille yapan okulların hazırlık
sınıflarında başarılı olanlar ile 1997-1998 öğretim yılında okumaya hak
kazananlar da zorunlu eğitimlerini bu okullarda tamamlarlar.

**Geçici Madde 11 – (Ek: 30/3/2012 - 6287/6 md.)**

Bu maddenin yayımı tarihinde ilköğretim kurumlarının 5, 6, 7 ve 8 inci
sınıflarında eğitim görenler eğitimlerini bu kurumlarda tamamlar.

Bu maddenin uygulanmasıyla ilgili usul ve esaslar Milli Eğitim
Bakanlığınca belirlenir; Bakanlık bu maddenin uygulanmasıyla ilgili
düzenlemeleri il, ilçe ve okul bazında yapmaya yetkilidir.

**Madde 90 –** Bu Kanunun mali hükümleri 1 Mart 1961 tarihinde, tayinle
ilgili işleri 28 Şubat 1961 tarihinde, diğer hükümleri 1 Ocak 1961
tarihinde yürürlüğe girer.

3592-1

**Madde 91 –** Bu Kanunu Bakanlar Kurulu yürütür.

10 yılda yeniden yapılacak ve açılacak şehir, kasaba ve köy ilköğretim
okullarının

bugünkü rayice göre ortalama maliyetini gösterir plan

İnşa ve tesis

Şehir Köy için gerekli

*Yıllar okulu okulu Toplam en az ödenek *

1961 240 1 770 2 010 183 000 000

1962 240 1 770 2 010 183 000 000

1963 240 1 770 2 010 183 000 000

1964 240 1 770 2 010 183 000 000

1965 240 1 770 2 010 183 000 000

1966 240 1 770 2 010 183 000 000

1967 240 1 770 2 010 183 000 000

1968 240 1 770 2 010 183 000 000

1969 240 1 770 2 010 183 000 000

*1970 228 1 772 2 000 181 040 000 *

Toplam 2 388 17 702 20 090 1 828 040 000

3592-2

3593

NOT:

1\. Yıllık inşa ve tesis masrafı, ortalama (182 804 000) liradır.

2\. Şehir ve kasaba okulları, (Sıra, masa, dolap) gibi ilk tesis
masrafları hesaba katılmak ve 5 dersaneli olmak üzere beher okul 250 000
lira, köy okulları 1 - 3 dersaneli ve ilk tesis masrafları da dahil
olmak üzere 70 000 er lira hesabedilmiştir.

3\. Muhtarlıklara bağlı olup herbirinde birer okul yapılması mümkün
olmıyan ve miktarı 6 - 9 bin olarak tahmin edilen küçük iskan
bölgelerinde ihdas edilecek olan bölge okullariyle seyyar okul ve
öğretmenlikler bu hesabın dışındadır.

3595

**222 SAYILI KANUNA EK VE DEĞİŞİKLİK GETİREN MEVZUATIN**

**YÜRÜRLÜĞE GİRİŞ TARİHİNİ GÖSTERİR LİSTE**

  ------------------------------------------ ------------------------------------------------------------ ---------------------------------------------------
  **Değiştiren Kanunun/ KHK’nin Numarası**   **222 sayılı Kanunun değişen veya iptal edilen maddeleri**   **Yürürlüğe Giriş **
                                                                                                          
                                                                                                          **Tarihi**

  308                                                                                                     3/6/1961

  353                                                                                                     25/8/1961

  68                                                                                                      13/7/1962

  574                                                                                                     17/4/1965

  655                                                                                                     20/7/1965

  693                                                                                                     26/7/1965

  1731                                                                                                    31/5/1973

  1732                                                                                                    1/3/1973

  1739                                                                                                    24/6/1973

  2087                                                                                                    1/1/1976 tarihinden geçerli olmak üzere 30/3/1977

  2490                                                                                                    10/7/1981

  2917                                                                                                    15/10/1983

  KHK/254                                                                                                 19/3/1986

  4306                                       —                                                            18/8/1997

  4322                                       —                                                            18/1/1998

  4359                                       1, 2, 3 ve 14 üncü maddeleri                                 1/1/1998
                                                                                                          
                                             Diğer maddeleri                                              4/4/1998

  4854                                       —                                                            6/5/2003

  5002                                       —                                                            21/11/2003

  5728                                       56, 57, 59                                                   8/2/2008

  6287                                       3, 7, 9, 14, Ek Madde 4, Geçici Madde 11                     11/4/2012

  6462                                       12                                                           3/5/2013
  ------------------------------------------ ------------------------------------------------------------ ---------------------------------------------------


