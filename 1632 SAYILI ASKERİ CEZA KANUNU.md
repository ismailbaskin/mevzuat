6318 sayılı Kanun ile değişik hali

 

[]{#K36 .anchor}ASKERi CEZA KANUNU ^(1)(2)^

** **

          Kanun Numarası                 : 1632

          Kabul Tarihi                        : 22/5/1930

          Yayımlandığı R. Gazete       : Tarih : 15/6/1930   Sayı : 1520

          Yayımladığı Düstur              : Tertip : 3   Cilt : 11  
Sayfa : 367

 

\*

\* \*

Bu Kanunun yürürlükte olmayan hükümleri için bakınız

"Yürürlükteki Bazı Kanunların Mülga Hükümleri

Külliyatı", Cilt: 1   Sayfa: 125

\*

\* \*

BİRİNCİ KISIM

Askeri suçlar ve kabahatler ve cezalar

 

BİRİNCİ BAP

Esaslar

 

           *Askeri cürüm ve kabahat :*

           **Madde 1 –** Türk Ceza Kanununa göre cürümler ve cezalar
hakkında umumi suretle cari olan esaslar bu kanunda hilafı yazılı
olmadıkça askeri cürümler ve cezalar hakkında da tatbik olunur.

           1 - Bu kanunun ölüm, ağır hapis ve hapis cezalariyle
cezalandırdığı suçlar askeri cürümlerdir.

——————————

(1)  a -   Bu Kanunda geçen "erat" tabiri 4/1/1961 tarih ve 211 sayılı
Kanunun 118. maddesi ile "erbaş ve er" olarak değiştirilmiş ve metne
işlenmiştir.

    b - Bu Kanundaki Adli amirlik müessesesinin görev ve
yetkileri,25/10/1963 tarih ve 353 sayılı Kanunun 259. maddesi gereğince
askeri mahkemeler kurulmuş olduğundan, adı geçen Kanunun geçici 1.
maddesi ile sona ermiştir.

    c -  Bu Kanundaki, 16/6/1964 tarih ve 477 sayılı Kanunun
cezalandırdığı suçlara ait hükümler, adı geçen Kanunun 64. maddesi ile
ilga edilmiş olduğundan ilgili maddelerdeki açıklamalarda; ilga edilmiş
olan maddedeki suçun 16/6/1964 tarih ve 477 sayılı Kanunun hangi maddesi
ile cezalandırılmış olduğu da belirtilmiştir.

    d - 26/10/1963 tarih ve 357 sayılı Askeri Hakimler Kanununun
41.maddesinde".....diğer kanunların bu kanuna aykırı hükümleri, bu
kanunun kapsadığı kişiler hakkında uygulanmaz" denilmektedir.

    e -  Bu Kanunda geçen "ihtiyat zabit ve ihtiyat askeri memurlar"
ibareleri 29/11/1983 tarih ve 2962 sayılı Kanunun 2. maddesi ile "yedek
subay ve yedek askeri memurlar" şeklinde değiştirilmiş ve metne
işlenmiştir.

    f -   Bu Kanunda geçen "uzman çavuş" tabiri, 18/3/1986 tarih ve 3269
sayılı Kanunun 21. maddesi ile "uzman erbaş" olarak değiştirilmiş ve
metne işlenmiştir.

    g - Bu Kanunda ve diğer Kanunlarda geçen;

         A) “Başgedikli”, “Gedikli” ve “Küçük Zabit” ibareleri
“Astsubay”,

         B) “Toplu Efrad” ibaresi “Toplu Asker”, “Efrat” ibaresi sadece
“Erbaş ve Er”, “Nefer” ibaresi “Er”,

         C) “Tard, ihraç ve rütbenin geri alınması” fer’i cezaları
(erbaşlar için öngörülen rütbenin geri alınması fer’i cezası hariç)
“Türk Silahlı Kuvvetlerinden çıkarma” fer’i cezası olarak, 22/3/2000
tarih ve 4551 sayılı Kanunun 37 nci maddesiyle eklenen “Ek Madde 7” ile
değiştirilmiştir.

\(2) 22/3/2000 tarihli ve 4551 sayılı Kanunun 38 inci maddesiyle, bu
Kanunda yer alan katıksız hapis cezası ve bu cezanın uygulanmasına
ilişkin hükümler yürürlükten kaldırılmıştır.

1106

 

            2 - Bu kanunun kısa hapis cezasiyle cezalandırdığı suçlar
askeri kabahatlerdir.

             *Askerlerin askeri olmayan suçları :*

             **Madde 2 – **Askeri şahısların askeri olmayan suçları için
Türk Ceza Kanunu hükümleri tatbik olunur.

             *Askeri şahıslar :*  ^(1)^

             **Madde 3 – (Değişik : 22/3/2000 - 4551/1 md.)**

             Askerî şahıslar; Mareşalden asteğmene kadar subaylar,
astsubaylar, Millî Savunma Bakanlığı ile Türk Silahlı Kuvvetleri kadro
ve kuruluşunda çalışan sivil personel, uzman jandarma, uzman erbaş,
sözleşmeli erbaş ve er, erbaş ve erler ile askerî öğrencilerdir.

             Milli Savunma Bakanlığı ile Türk Silahlı Kuvvetleri kadro
ve kuruluşunda çalışan Devlet memurlarının asker kişi sıfatları,
4.1.1961 tarihli ve 211 sayılı Türk Silahlı Kuvvetleri İç Hizmet
Kanununun 115 inci maddesinde belirtilen yükümlülükleri ile sınırlıdır.

             *İhtiyat askeri şahıslar :*

             **Madde 4 – **İhtiyat askeri şahıslar askeri hizmetlerde
bulundukları müddetçe bu kanun hükümlerine tabidirler.

             *Asker kişilerin yabancı ülkelerde işledikleri askerî
suçlar*

             **Madde 5 – (Mülga: 25/10/1963 - 353/259 md.; Yeniden
düzenleme : 22/3/2000 - 4551/2 md.)** Asker kişilerin yabancı ülkelerde
Türk askerî kıt’a, karargâh ve kurumlarında veya diğer resmi görevleri
sırasında veya esir kamplarında işledikleri askerî suçlar, Türkiye’de
işlenmiş sayılır. Bunlar hakkında yabancı ülkede hüküm verilmiş olsa
bile, Milli Savunma Bakanının talebi üzerine Türkiye’de tekrar muhakeme
olunurlar. Bu halde, yabancı ülkede verilip infaz edilen ceza, verilecek
cezadan indirilir. Ceza nev’ileri farklı ise, mahkeme yapılacak
indirmeyi tayin eder.

             *Müttefik hükümetlerin askeri şahıslarına karşı yapılan
suçlar :*

             **Madde 6 – **Müttefik hükümetlerin askeri şahısları ile
müşterek vazife sırasında bu şahıslara karşı yapılan askeri suçlar
müttefik hükümetler ile mukabele bilmisil mukavelesi varsa Türkiye
askeri şahıslarına yapılmış sayılarak ona göre cezalandırılır.

             *Harb hükümleri ve cari olacağı hal ve vakitler:*

             **Madde 7 – (Değişik: 15/6/1942 - 4257/1 md.)**

             Bu kanunda "seferberlikte" tabiriyle takyit edilen ceza
hükümleri (Harb hükümleri) dir ve aşağıdaki hal ve vakitlerde caridir:

             A) Umumi seferberlik müddetince askeri şahıslar hakkında;

             B) Kısmi seferberlik ilan olunan mıntıkalarda bunun devamı
müddetince askeri şahıslar hakkında;

             C) Örfi idare ilan olunan mıntıkalarda harb hükümleri
tatbik olunacağına İcra Vekilleri Heyetince karar verildiği takdirde
bunun devamı müddetince mezkür mıntıkada bulunanlar hakkında;

             D) Fesat ve isyan halinde veyahut silah kullanılacak askeri
bir hareket yapılması halinde kumanda eden subay tarafından harb
hükümleri mer'i olacağı resmen bildirilen askeri kıtalar hakkında bu
hallerin devamı müddetince;

             E) Bulundukları mahalde en büyük rütbeli komutan tarafından
harb hükümleri mer'i olacağı kendilerine resmen tebliğ olunan harb
esirleri hakkında.

             *Seferberlik ve tarifi :*

             **Madde 8 – **1 - Sefer tabiri harb halini ihtiva eden
seferberliktir. 

             2 - Seferberlik, ordunun veya bazı kısımlarının seferber
olmasını amir olan emirde yazılı ve muayyen tarihten başlayarak ilgasını
mübeyyin neşrolunan emirde yazılan tarihte biten haldir.

             3 - Hazarda Türkiye Cumhuriyeti hudut ve kara suları
dışında yalnız dahi seyrü hareket eden her harb tayyare ve harb gemisi
üssülharekelerinden birine varıncaya kadar bu kanunun tatbikatında
seferber sayılır.

             *Düşman karşısı:*

             **Madde 9 – **Seferberlikte düşman ile müsademeyi intizaren
emniyet hizmetleri tatbik ve ifa olunmağa başladığı zamandan itibaren bu
müsademeye memur kıta, gemi, tayyare düşman karşısında sayılır.

             *Silahlı eşkiya:*

             **Madde 10 – **Silahlı eşkiya düşman sayılır.

–––––––––––––––

*(1) 10/3/2011 tarihli ve 6191 sayılı Kanunun 10 uncu maddesiyle, bu
maddenin birinci fıkrasında yer alan “uzman jandarma ve uzman erbaşlar”
ibaresi “uzman jandarma, uzman erbaş, sözleşmeli erbaş ve er” şeklinde
değiştirilmiş ve metne işlenmiştir.*

 

1107

 

             *Silahlının tarifi:*

             **Madde 11 – **Bu kanunun tatbikatında; "Silahlı"
tabirinden maksat hizmetin icabı olan silahı hamili bulunmak, veya
silahının başında olarak bir amirin kumandası ve nezaretiyle hizmete
başlanılmış olmak halidir.

             *Hizmetin tarifi:*

             **Madde 12 – **Bu kanunun tatbikatında (Hizmet) tabirinden
maksat gerek malüm ve muayyen olan ve gerek bir amir tarafından
emredilen bir askeri vazifeninmadun tarafından yapılması halidir. 

             *Memur, amir ve üstün tarifi :*

             **Madde 13 – (Değişik: 15/6/1942 - 4257/1 md.)**

             1 - Bu kanunun tatbikatında "memur" tabirinden maksat 12
nci maddede yazılı hizmeti ifa ile mükellef olandır.

             2 - Amir, makam ve memuriyet itibariyle emretmek
salahiyetini haiz kimsedir.

             3 - Üst tabiri rütbe ve kıdem büyüklüğünü gösterir.

             4 - Herhangi bir suretle ciheti askeriyece  göz altına
alınan yabancı devlet orduları mensupları arasında astlık ve üstlük
münasebetleri cari değildir. Bunlar arasında astlık ve üstlük
münasebetleri salahiyetli komutanlar tarafından hususi surette verilen
emirle teessüs edebilir.

             *Toplu erbaş ve er karşısının tarifi :*

             **Madde 14 – **Bir fiil toplu erbaş ve er karşısında
yapılmış sayılarak kanunun bu kayıt ile takyit ettiği hükümlerin tatbikı
için amir veya mafevk ile failden veya şeriklerden başka askeri hizmet
maksadiyle toplanmış en az yedi askeri şahsın bulunması şarttır.

             *Nöbetçi, karakol, devriyenin tarifi :*

             **Madde 15 – **1 - Bu kanunun tatbikatında nöbetçi hazarda
ve seferde emniyet, muhafaza, disiplin, tarassut maksatlariyle silahlı
olarak bir yere konulan ve muayyen bir talimatı bulunan tek veya çift
askerdir.

             2 - Karakol hazarda ve seferde aynı maksatlarla konulan ve
bir amir emrinde bulunan silahlı bir kısım askerdir.

             3 - Devriye hazarda ve seferde aynı maksatlarla muayyen bir
mıntakada seyyar olarak vazife yapan bir veya daha ziyade silahlı
askerdir.

             *Ordu ve kıtanın tarifi:*

             **Madde 16 – **Bu kanunda yazılı olan "Ordu" kelimesi kara,
deniz ve hava kuvvetlerine; ve kıta kelimesi subay kumandasında bulunan
her birliğe şamildir.

             *İstirdat ve tazminat nasıl hükmolunur:*

             **Madde 17 – **Askeri mahkeme istirdat ve tazminata Türk
Ceza Kanununun koyduğu kaideler mucibince hükmeder.

             **(Ek: 11/12/1935 - 2862/1 md.)** Adli amirler disiplin
cezasile birlikte değeri 25 lirayı geçmiyen şeyler için istirdad ve
tazminata da karar verebilirler.

             Bu kararlar aleyhine tefhim veya tebliğden itibaren 15 gün
içinde askeri mahkemede itiraz olunabilir. İtiraz üzerine duruşma
yapılarak hüküm verilir. İtiraz eden, muhakeme için tayin edilen günde
mahkemede bulunmazsa itiraz hakkının düşmesine mahkemece karar verilir.

             İtiraz üzerine mahkemece verilecek kararlar kat'i olup
bunlar aleyhine temyize müracaat olunamaz. ^(1)^

             As*keri Ceza Kanununda yazılı cezanın icrası ve disiplin
cezalarının tatbiki:*

             **Madde 18 – **Bu kanunda yazılı olan bir ceza ancak bir
mahkemenin karariyle infaz olunur.

             Aşağıdaki hallerde disiplin cezalariyle mücazat
yapılabilir.

——————————

(1)    Adli amirlik müessesesi hakkında bu Kanunun ilk sayfasındaki
dipnota bakınız.

1108

 

             A : 82, 96 ve 136 ncı maddelerin 1 numaralı ve 93, 116, 117
ve 150 nci maddelerin 2 numaralı fıkralarında,

             B : 68, 83,86, 108, 130,137 ve 145 inci maddelerde yazılı
kısa hapis cezaları.

             *Disiplin cezaları:*

             **Madde 19 – **Disiplin yoluyla aşağıda yazılı olan hapis
cezalarından başka hürriyeti tahdit eden hiç bir ceza verilemez.

             Göz ve oda hapsi olarak dört hafta, katıksız hapis olarak
üç hafta ceza verilebilir.

İKİNCİ BAP

Cezalar

Umumi hükümler

BİRİNCİ FASIL

Askeri cezalar

             *Ölüm cezası:*

             **Madde 20 – **1- Ölüm cezası, buna mahküm olan kimsenin
hayatının izale olunmasıdır. Bu ceza askeri şahıslar hakkında askeri bir
cürümden dolayı hükmedilmiş ise mahkumun kurşuna dizilmesi suretiyle
infaz olunur.

             2 - Askeri olmayan bir cürümden dolayı askeri şahıslar ile
askeri olmayan şahıslar hakkında askeri mahkemelerden verilen ölüm
hükümleri Türk Ceza Kanununun 12 nci maddesi mucibince icra olunur. Bu
veçhile asılacak ölüm mahkumları cezanın infazı için o baptaki ilam ve
tasdik emri suretleriyle C. Müddeiumumiliğine verilirler.

             *Şahsi hürriyeti tahdit eden cezalar:*

             **Madde 21 – **Bu kanuna göre şahsi hürriyeti tahdit eden
cezalar ağır hapis ve hapis ve kısa hapistir.

             *Ağır hapis ve hapis cezalarının mahiyeti ve neticeleri:*

             **Madde 22 –** Ağır hapis ve hapis cezalarının mahiyeti ve
neticeleri ve icrası Türk Ceza Kanununda yazılı olan kaidelere tabidir.

             *Kısa hapis cezaları :*

             **Madde 23 – (Değişik: 15/6/1942 - 4257/1 md.)**

             A) Kısa hapis cezaları üç türlüdür:

             1 - Göz hapsi;

             2 - Oda hapsi;

             3 - Katıksız hapis.

             B) **(Değişik : 22/3/2000 - 4551/3 md.)** Subay, astsubay,
Milli Savunma Bakanlığı ve Türk Silahlı Kuvvetlerinde görevli Devlet
memurları, uzman jandarma ve uzman erbaşlar hakkında:

             1 - Dört haftaya kadar göz hapsi,

             2 - Dört haftaya kadar oda hapsi,

             Cezaları verilebilir.

             C) Erbaş ve er hakkında:

             1 - Dört haftaya kadar oda hapsi;

             2 - Üç haftaya kadar katıksız hapis cezaları verilebilir.

             D) **(Değişik : 22/3/2000 - 4551/3 md.)** Askeri öğrenciler
hakkında : (Askeri orta ve lise ile eşidi okullar öğrencileri hariç)
dört haftaya kadar oda hapsi cezası verilebilir.

             E) Kısa hapis cezalarında maaş ve tahsisat tam olarak
verilir.

             *Göz ve oda hapsi cezalarının mahiyeti, neticeleri ve
yerine getirilmesi ^(1)^*

**             Madde 24 – (Değişik: 22/3/2000 - 4551/4 md.)**

           Subay, astsubay, Milli Savunma Bakanlığı ve Türk Silahlı
Kuvvetlerinde görevli Devlet memurları, uzman jandarma ve uzman
erbaşlar;

——————————

(1)    Bu maddenin başlığı 22/3/2000 tarih ve 4551 sayılı Kanunun 4 üncü
maddesiyle metne işlendiği şekilde değiştirilmiştir.

1109

 

     A) Göz hapsi cezalarında:

             1 - Resmi daire, kışla, eğitim alanları ile sair yerlerdeki
hizmetlerine devam ederler.

             2 - Hizmetin bitiminden sonra hiçbir yere gidemezler.
Kışlada veya resmi odalarda kalırlar.

             3 - Hizmete ilişkin olanlar dışında hiçbir ziyaret kabul
edemezler.

             B)  Oda hapis cezalarında :

             1 - Mümkün olduğu takdirde cezayı tek başlarına belirli bir
hapis odasında geçirirler.

             2 - Emir veremezler.

             3 - Genel hizmet yapamazlar.

             Askeri öğrenciler, oda hapsi cezasını belirli hapis
odalarında topluca geçirirler. Hapis odalarının kapısında bir nöbetçi
bulundurulur.

             *Erbaş ve er hakkında oda ve katıksız hapis cezalarının
mahiyeti ve icrası:*

*            * **Madde 25 – **Erbaş ve er : 1 - Oda hapsi cezasını
muayyen hapis odalarında topluca geçirirler.

             2 - Katıksız hapis cezasını hapis odasında tek başına
geçirirler.

             3 - Hapis odalarının kapısında bir nöbetçi bulundurulur.

             4 - (...) ^(1)^ Onbaşı ve erler ağır askeri hizmetlerde
kullanılabilirler.

             *Katıksız hapsin icrası :*

             **Madde 26 – **Katıksız hapis, mahkuma bir katı minder ve
gıda olarak yalnız su ve istihkak miktarı ekmek verilmek ve tütün ve
saire verilmemek suretiyle tenfiz olunur. Bu mahrumiyetler hapsin
dördüncü sekizinci on ikinci günleriyle bundan sonra mahkumiyet
müddetince her üç günde bir kaldırılır.

             *Katıksız hapsin değiştirilmesi:*

             **Madde 27 – **Mahkumun sıhhati katıksız hapse müsait
değilse disiplin cezasının bir derece daha hafifi tatbik olunur.

             *Kısa hapis cezalarının tatbikı şartları:*

             **Madde 28 –** 1 - Bu kanunda kısa hapis cezası gösterilen
yerlerde failin rütbesine göre caiz olan kısa hapsin her nev'i
hükmolunabilir.

             2 - Bu kanunda kısa hapis cezasının nevi tasrih edilipte bu
nevi cezanın failin rütbesine göre verilmesi gayricaiz olduğu takdirde
failin rütbesine göre caiz olan bir derece hafifi hükmolunur.

             *Fer'i askeri cezalar ^(2)^*

             **Madde 29 – (Değişik : 22/3/2000 - 4551/5 md.)**

             Askeri şahıslar hakkında hükmolunacak fer’i askeri cezalar
şunlardır:

             A) Türk Silahlı Kuvvetlerinden çıkarma.

             B) Rütbenin geri alınması.

             C) Askeri öğrencilik hukukunu kaybettirme.

             Türk Silahlı Kuvvetlerinden çıkarma cezası ^(3)^

             **Madde 30 – (Değişik: 22/3/2000 - 4551/6 md.)**

             Aşağıda yazılı hallerde subay, astsubay, uzman jandarmalar
ve özel kanunlarında bu cezanın uygulanacağı belirtilen asker kişiler
hakkında, askeri mahkemeler veya adliye mahkemelerince asıl ceza ile
birlikte, Türk Silahlı Kuvvetlerinden çıkarma cezası da verilir. Bu
husus mahkeme hükmünde belirtilmemiş olsa dahi, Silahlı Kuvvetlerden
çıkarmayı gerektirir.

             A) Taksirli suçlardan verilen cezalar hariç olmak üzere
ölüm, ağır hapis, bir seneden fazla hapis cezası ile hükümlülük halinde,

——————————

(1)    “Küçük Zabitler hizmetten mahrumdurlar” şeklindeki ilk cümle;
22/3/2000 tarih ve 4551 sayılı Kanunun 38. maddesi ile yürürlükten
kaldırılmıştır.

(2)    Bu maddenin başlığı 22/3/2000 tarih ve 4551 sayılı Kanunun 5 inci
maddesiyle metne işlendiği şekilde değiştirilmiştir.

(3)    Bu maddenin başlığı 22/3/2000 tarih ve 4551 sayılı Kanunun 6 ncı
maddesiyle metne işlendiği şekliyle değiştirilmiştir.

1110

 

             B) Devletin şahsiyetine karşı işlenen suçlarla basit ve
nitelikli zimmet, irtikap, rüşvet, hırsızlık, dolandırıcılık,
sahtecilik, inancı kötüye kullanma, dolanlı iflas gibi yüz kızartıcı
veya şeref ve haysiyeti kırıcı suçtan veya istimal ve istihlak
kaçakçılığı hariç kaçakçılık, resmi ihale ve alım satımlara fesat
karıştırma, Devlet sırlarını açığa vurma suçlarından biriyle hükümlülük
halinde.

             Taksirli suçlardan verilen cezalar hariç olmak üzere,
askeri mahkemelerce üç aydan fazla hapis cezası ile birlikte Türk
Silahlı Kuvvetlerinden çıkarma cezası da verilebilir.

             *Türk Silahlı Kuvvetlerinden çıkarma cezasının niteliği ve
sonuçları ^(1)^*

             **Madde 31 – (Değişik : 22/3/2000 - 4551/7 md.)**

             Türk Silahlı Kuvvetlerinden çıkarma cezasının niteliği,
hükümlünün Silahlı Kuvvetlerle ilişiğinin kesilmesidir. Bu ceza, ayrıca
bir hükme gerek kalmaksızın;

             A) Askeri rütbe ve memuriyetlerin kaybedilmesi,

             B) Subay, astsubay, uzman jandarma ve Devlet memuru olarak
tekrar Türk Silahlı Kuvvetlerine kabul edilmeme,

             Sonuçlarını doğurur.

             *Askeri öğrencilik hukukunu kaybettirme cezası, niteliği ve
sonuçları ^(2)^*

             **Madde 32 – (Değişik : 22/3/2000 - 4551/8 md.)**

             Aşağıda yazılı hallerde askeri öğrenciler hakkında, askeri
mahkemeler veya adliye mahkemelerince; asıl ceza ile birlikte askeri
öğrencilik hukukunu kaybettirme cezası da verilir. Bu husus mahkeme
hükmünde belirtilmemiş olsa dahi, Silahlı Kuvvetlerden çıkarmayı
gerektirir.

             A) Taksirli suçlardan verilen cezalar hariç olmak üzere
ölüm, ağır hapis veya üç aydan fazla hapis cezasına hükümlülük halinde,

             B) 30 uncu maddenin birinci fıkrasının (B) bendinde yazılı
hallerde.

             Taksirli suçlardan verilen cezalar hariç olmak üzere,
askeri mahkemelerce üç ay veya daha az hapis cezası ile birlikte askeri
öğrencilik hukukunu kaybettirme cezası da verilebilir.

             Bu ceza ayrıca bir hükme gerek kalmaksızın;

             A) Askeri öğrencilik sıfatının,

             B) Muvazzaf askeri personel yetiştiren askeri okullara
girme hakkının,

             Kaybedilmesi sonuçlarını doğurur.

             İhraç cezasının mahiyeti ve neticeleri :

             **Madde 33 – (Mülga : 22/3/2000 - 4551/38 md.)**

             *Asker kişiler hakkında memuriyetten mahrumiyet cezasının
uygulanması ^(3)^*

             **Madde 34 – (Değişik : 22/3/2000 - 4551/9 md.)**

             Subaylar, astsubaylar, Türk Silahlı Kuvvetlerinde görevli
Devlet memurları, uzman jandarma ve uzman erbaşlar hakkında memuriyetten
mahrumiyet cezası verildiği takdirde, bu fer’i cezaya karşılık o kadar
süre açığa çıkarılmalarına hükmolunur. Bu süre kıdemden ve emeklilik
süresinden indirilir.

             Yükümlü olan erbaş ve erler hakkında memuriyetten
mahrumiyet cezası terhislerinden sonra yerine getirilir.

             Bir seneden fazla memuriyetten mahrumiyet cezasına
hükümlülük halinde, bu Kanunun Türk Silahlı Kuvvetlerinden çıkarmaya
ilişkin hükümleri uygulanır.

             Altı aydan fazla memuriyetten mahrumiyet cezası alan uzman
jandarma ve uzman erbaşların Türk Silahlı Kuvvetleri ile ilişkileri
kesilir.

——————————

(1)    Bu maddenin başlığı 22/3/2000 tarih ve 4551 sayılı Kanunun 7 nci
maddesiyle metne işlendiği şekilde değiştirilmiştir.

(2)    Bu maddenin başlığı 22/3/2000 tarih ve 4551 sayılı Kanunun 8 inci
maddesiyle metne işlendiği şekilde değiştirilmiştir.

(3)    Bu maddenin başlığı, 22/3/2000 tarih ve 4551 sayılı Kanunun 9
uncu maddesiyle metne işlendiği şekilde değiştirilmiştir.

1111

 

            [[]{#OLE_LINK4 .anchor}]{#OLE_LINK3 .anchor}*Rütbenin geri
alınması cezası, niteliği, sonuçları ve yerine getirilmesi ^(1)^*

             **Madde 35 – (Değişik : 22/3/2000 - 4551/10 md.)**

             Rütbenin geri alınması cezası 30 uncu maddede yazılı
hallerde erbaşlar hakkında uygulanır. Bu husus mahkeme hükmünde
belirtilmemiş olsa dahi, rütbenin geri alınması işlemi idarece re’sen
uygulanır.

             Rütbenin geri alınması cezası, hükümlünün rütbesinin geri
alınarak erliğe indirilmesi, askeri hizmetten doğan ve özel kanunda
saklı tutulmayan bütün hakların kaybı sonuçlarını doğurur.

             **(İptal son fıkra: Ana. Mah.’nin 25/11/2005 tarihli ve
E. : 2000/34, K. : 2005/91 sayılı Kararı ile.)**

             *Rütbenin geri alınması cezasının mahiyeti ve neticeleri :*

*            * **Madde 36 – (Mülga : 22/3/2000 - 4551/38 md.)**

             *Umumi mahkemelerin verdiği cezaların icabettiği askeri
fer'i cezaların tatbiki şekli:*

*            * **Madde 37 – (Mülga : 22/3/2000 - 4551/38 md.)**

             *Yeni baştan askerlik cezası, mahiyeti ve neticeleri :*

             **Madde 38 – (Mülga: 14/6/1989 - 3574/4 md.)**

             *Askeri mahkemelerce verilen tutuklama kararları ile asker
kişiler hakkında verilen cezaların ve tutuklama kararlarının infaz yeri
^(2)(3)^*

*            * **Madde 39 – (Değişik : 22/3/2000 – 4551/11 md.)**

             Asker kişiler hakkında hükmolunan ve aşağıda gösterilen
cezalar, 353 sayılı Askeri Mahkemeler Kuruluşu ve Yargılama Usulü
Kanununun beşinci kısmında yazılı esaslar dahilinde askeri cezaevlerinde
infaz edilir.

             A) Subay, astsubay, Türk Silahlı Kuvvetlerinde görevli
Devlet memurları, uzman jandarma, uzman erbaş ve sözleşmeli erbaş ve
erler hakkında verilen ve Türk Silahlı Kuvvetlerinden veya Devlet
memurluğundan çıkarmayı, ilişik kesmeyi veya sözleşmenin feshini
gerektirmeyen hürriyeti bağlayıcı ceza hükümleri.^(3)^

             B) Askeri öğrenciler hakkında verilen ve askeri öğrencilik
hukukunun kaybettirilmesi sonucunu doğurmayan hürriyeti bağlayıcı ceza
hükümleri.

             C) Erbaş ve erlar hakkında, asker edildikten sonra
işledikleri suçlardan verilen bir yıl veya daha az süreli hürriyeti
bağlayıcı ceza hükümleri.

             Hürriyeti bağlayıcı diğer cezalar, genel cezaevlerinde
çektirilir. İnfaz sırasında hükümlülerin üzerinden askerlik kıyafeti ve
işaretleri kaldırılır.

             Genel cezaevlerinde ceza sürelerini tamamlayan askerlik
yükümlüleri, geri kalan askerlik hizmetlerini tamamlamak üzere askeri
makamlara teslim edilirler.

             Yargı organlarınca haklarında tutuklama kararı verilen
asker kişiler, bu sıfatlarını korudukları sürece askeri tutukevine
konulurlar.

             Savaş ve sıkıyönetim hallerinde askeri mahkemelerce
tutuklanan sivil kişiler, askeri ceza ve tutukevlerine konulurlar. Bu
hallerin bitiminde tutuklular, Adalet Bakanlığı ile Milli Savunma
Bakanlığı arasında varılacak mutabakat üzerine sivil tutukevlerine
nakledilirler.

——————————

(1)  Bu maddenin başlığı 22/3/2000 tarih ve 4551 sayılı Kanunun 10 uncu
maddesiyle metne işlendiği şekilde değiştirilmiştir.

(2)  Bu maddenin başlığı 22/3/2000 tarih ve 4551 sayılı Kanunun 11 inci
maddesiyle metne işlendiği şekilde değiştirilmiştir.

(3)  10/3/2011 tarihli ve 6191 sayılı Kanunun 10 uncu maddesiyle, bu
maddenin birinci fıkrasının (A) bendinde yer alan “uzman jandarma ve
uzman erbaşlar” ibaresi “uzman jandarma, uzman erbaş ve sözleşmeli erbaş
ve erler” şeklinde değiştirilmiş ve metne işlenmiştir.

 

1112

 

İKİNCİ FASIL

Cürme teşebbüs

 

             *Teşebbüs :*

             **Madde 40 – **1 - Askeri cürümlerde müteşebbisler hakkında
Türk Ceza Kanununun 61, 62, 63 üncü maddeleri hükümleri tatbik olunur.

             2 - Bir cürümün cezasiyle beraber askeri fer'i cezalardan
birinin hükmedilmesi lazım veya caiz ise o cürme teşebbüs halinde dahi
bu fer'i ceza verilir, veya verilebilir.

 

 

ÜÇÜNCÜ FASIL

Cürümde ve kabahatte iştirak

             *İştirak :*

             **Madde 41 – **1- Askeri cürümlerde ve kabahatlerde iştirak
halinde, Türk Ceza Kanununun 64 üncüden 67 nciye kadar olan maddeler
hükmü tatbik olunur.

             2 - Hizmete mütaallik hususlarda verilen emir bir suç
teşkil ederse bu suçun işlenmesinden emir veren mesuldur.

             3 - Aşağıdaki hallerde maduna da faili müşterek cezası
verilir :

             A : Kendisine verilen emrin hudutlarını aşmış ise,

             B : Amirin emrinin adli ve askeri bir suç maksadını ihtiva
eden bir fiile mütaallik olduğu kendisince malum ise.

 

DÖRDÜNCÜ FASIL

Cürümde tekerrür

 

             *Tekerrür :*

             **Madde 42 – **1 - Bir cürüm işleyenin mükerir sayılması ve
bu kanunun o suretle gösterdiği hükümlerin ve cezaların tatbik edilmesi,
suçlunun askeri bir cürümden dolayı bir Türk askeri mahkemesinde mahkum
olarak ceza gördükten sonra aynı askeri cürmü tekrar yapmasına bağlıdır.

             Bu hüküm evvelce verilen ceza kısmen tenfiz edilmiş veya
hususi af yoluyle düşmüş olsa bile tatbik olunur. Şu kadar ki cezanın
tenfizinden veya affından itibaren yeni cürmün işlendiği tarihe kadar
aradan beş sene geçmiş ise bu hükümler tatbik olunmaz.

             2 - Tekerrürün teaddüdünde aynı kaide caizdir.

1113

 

BEŞİNCİ FASIL

Cürüm ve cezaların içtimaı

             *Cürüm ve cezaların içtimaı:*

*            * **Madde 43 – **1 - Bu kanunda yazılı cürümlerle cezaların
içtimaında Türk Ceza Kanununun 68 inciden 80 inciye kadar olan maddeleri
hükmü tatbik olunur.

             2 - Bir araya gelen cezalar aynı neviden kısa hapis
cezalarından ibaret ise mecmuuna bir kısa hapis cezası verilir ve İçtima
hali şiddet sebebi sayılır.

             3 - Kısa hapis cezaları aynı neviden değil ise umumi ceza
en ağır cezanın azami haddine göre tayin olunur. Bir gün katıksız hapis
iki gün oda hapsine müsavi tutulur.

             4 - Müteaddit cürümlerin cezalarından velevki yalnız
biriyle beraber fer'i bir cezanın dahi hüküm edilmesi lazım veya caiz
ise bu fer'i ceza hükmolunur veya hükmolunabilir.

ALTINCI FASIL

Cezaya ehliyet veren ve bunu kaldıran ve hafifleten sebepler

             *Cezaya ehliyet veren, kaldıran ve hafifleten sebepler:*

*            * **Madde 44 –** Cezaya ehliyet veren ve bunu kaldıran veya
hafifleten sebeplere dair Türk Ceza Kanununun birinci kitabının dördüncü
babında yazılı hükümler, bu kanunda hilafı yazılı olmadıkça askeri
cezalar hakkında da mer'idir.

             *Din ve vicdana göre lazım sayılan hareketler cezaya
ehliyeti ve tesiri: *

*            * **Madde 45 – **Bir şahsın hareketini vicdanına veya
dinine göre lazım saymış olması, yapmak veya yapmamakla vukua gelen bir
cezayı mucip olmasına mani teşkil etmez.

             *Korku ve ihtiyari sarhoşluğun cezaya tesiri:*

*            * **Madde 46 – **1 - Vazife ve hizmette şahsi tehlike
korkusu cezayı hafifletmez.

             2 - Disiplin tecavüzünde ve kabahatlerinde veya hizmet
esnasında yapılan suçlarda ihtiyari sarhoşluk cezayı hafifletemez.

YEDİNCİ FASIL

Cezaların tecili

             *Cezaların tecili ve hürriyeti bağlayıcı cezalar yerine
uygulanabilecek ceza ve tedbirler ^(1)^*

             **Madde 47 – (Değişik: 13/5/1940 - 3823/1 md.)**

             Türk Ceza Kanununun birinci kitabının müstakil faslında
yazılı olan cezaların tecili hakkındaki kaideler aşağıdaki hükümler
nazara alınmak şartiyle askeri şahıslar hakkında da tatbik olunur.

A\) **(Değişik : 22/3/2000 - 4551/12 md.; İptal birinci ve ikinci cümle:
Anayasa Mahkemesi’nin 17/1/2013 tarihli ve E.: 2012/80, K.: 2013/16
sayılı Kararı ile.)** Ancak fiili işlediği zaman onsekiz yaşını
doldurmamış çocuklarla, hüküm zamanında yetmiş yaşına girmiş olanların
mahkum oldukları bir seneden az hapis cezaları tecil olunabilir.*^(2)^*

——————————

\(1) Bu maddenin başlığı 22/3/2000 tarih ve 4551 sayılı Kanunun 12 inci
maddesiyle metne işlendiği şekilde değiştirilmiştir.

\(2) Bu bendin birinci ve ikinci cümleleri; Anayasa Mahkemesi’nin
5/7/2012 tarihli ve E.: 2012/9, K.: 2012/103 sayılı Kararı ile “ izin
tecavüzü suçu” yönünden iptal edilmiştir.

1114

B\) Türk Ceza Kanunu mucibince bir kabahat fiilinden dolayı mahkum olan
ve cezası tecil edilen kimse bir sene içinde ve yine mezkür kanuna
tevfikan hapis cezasile mahkum olan ve cezası tecil edilen bir kimse beş
sene içinde; askeri bir suçtan dolayı hapis veya daha ağır bir cezaya
mahkum olur ve bu askeri cürüm Türk Ceza Kanunu mucibince cezayi mucip
fiillerden bulunmazsa, ikinci mahkumiyet evvelki cezanın teciline mani
olmaz.

C\) Evvelki mahkumiyet askeri bir suç için verilmiş bir ceza olur ve bu
askeri suç Türk Ceza Kanunu mucibince cezayi mucib bir fiil bulunmazsa
ikinci fiilden dolayı Türk Ceza Kanunu mucibince verilecek cezanın
teciline birinci fiil mani olamaz.

SEKİZİNCİ FASIL

Müşterek hükümler

*Askeri suçlarda şikayet ve izin:*

**Madde 48 – (Değişik; 12/5/1941 - 4026/1 md.)**

A\) Askeri suçların takibi şikayete bağlı değildir.

B\) Askeri kazaya tabi olupta Türk Ceza Kanunu mucibince takibi Adliye
Vekilinin izinine bağlı suçlar hakkında izin, Milli Müdafaa Vekili
tarafından verilir.

*Askeri cürümlerde dava ve cezanın nasıl düşeceği:*

**Madde 49 – (Değişik: 11/12/1935 - 2862/4 md.)^(1)(2)^**

Aşağıdaki fıkralarda yazılı hükümler mahfuz olmak üzere askeri suçlarda
dava ve cezanın düşmesi hususlarında Türk Ceza Kanununun birinci
kitabının 9 uncu babı hükümleri tatbik olunur.

A\) Yoklama kaçağı, bakaya, saklı ve firar fiilleri hakkında dava müruru
zamanı, bütün askeri mükellefiyetlerin veya bizzat girmiş oldukları
taahhüdün bitmesinden itibaren işlemeğe başlar.

B\) Hıyanet cürümler ile maznun ve mahkum olanlar hakkıda müruru zaman
yoktur.

C\) **(Ek : 14/6/1989 - 3574/1 md.)** Sırf askeri suçlarda Türk Ceza
Kanununun 119 uncu maddesi hükümleri uygulanmaz.

*Cezanın nasıl arttırılacağı:*

**Madde 50 – **Bu kanunda bir suç için şahsi hürriyeti tahdit eden bir
cezanın arttırılacağı yazılı olan yerlerde mezkür ceza mevzuubahis cürüm
için muayyen olan cezanın iki misline kadar çoğaltılabilir. Şu kadar ki
ceza o cürüm için kanunda yazılı azami haddi geçemez.

*Cezanın arttırılması icabeden sebepler:*

**Madde 51 – **Bu kanunda hususi bir hüküm tayin edilmemiş oldukça
aşağıdaki haller her halde cezanın arttırılmasını muciptir.

A\) Madunlarla birlikte bir suçu yapmak veya madunların bir suçuna
iştirak etmek;

B\) Suç silahın veya resmi nüfuz ve salahiyetin suistimali suretiyle
hizmetin ifası esnasında yapılmak;

C\) Suç müteaddit şahıslar tarafından toplu olarak veya herkesin gözü
önünde birlikte işlenmek.

*Memnu hakların ne suretle geri verileceği ve neticeleri:*

**Madde 52 – **1 - Türk Ceza Kanunu ile Ceza Muhakemeleri Usulü
Kanununun memnu hakların geri verilmesi hususundaki hükümleri askeri
şahıslar hakkında da tatbik olunur.

\_\_\_\_\_\_\_\_\_\_\_\_\_

*(1) Anayasa Mahkemesi’nin 30/3/2011 tarihli ve E.:2007/95, K.: 2011/61
sayılı Kararı ile bu maddenin (A) fıkrasında yer alan “… fiilleri
hakkında dava müruru zamanı, bütün askeri mükellefiyetlerin …
bitmesinden itibaren işlemeğe başlar” ibaresi, “bakaya suçu” yönünden
iptal edilmiştir.*

*(2) Anayasa Mahkemesi’nin 11/4/2012 tarihli ve E.: 2011/111, K.:
2012/56 sayılı Kararı ile bu maddenin (A) fıkrasında yer alan “…
fiilleri hakkında dava müruru zamanı, bütün askeri mükellefiyetlerin …
bitmesinden itibaren işlemeğe başlar” ibaresi,  “firar suçu” yönünden
iptal edilmiştir. *

1115

 

             2 - Memnu hakların geri verilmesine karar verildiği
takdirde mahkumiyetle zayi olan bilcümle askeri rütbe, unvan, memuriyet,
nişan ve askeri hizmet esnasında kazanılan tekaütlük ve sair haklar geri
gelmez. Şu kadar ki bu kararı alan tekrar orduya girerse yeni baştan
rütbe, nişan ve madalya ve tekaüt hakkı kazanabilir.

             3 - Umumi af ilanından mahkum bulunan askeri şahsın nişan,
rütbe ve madalya ve tekaütlük hakkının geri verilmesi, ancak Umumi Af
Kanununda yazılı olmağa bağlıdır.

             *Şartla salıverilme ^(1)^*

*            * **Madde 53 – (Değişik : 22/3/2000 - 4551/13 md.)**

**            ** Askeri mahkemeler tarafından mahkum edilen askeri
şahıslar hakkında şartla salıverilme ve şartla salıverilme kararının
geri alınması hususlarında 765 sayılı Türk Ceza Kanunu ve 647 sayılı
Cezaların İnfazı Hakkında Kanunun ilgili hükümleri uygulanır.

             Gerek askeri mahkemelerden ve gerekse adliye
mahkemelerinden şartla tahliye kararı alanların tamamlanacak askeri
yükümlülükleri varsa, tahliyelerinde tamamlattırılır.

ÜÇÜNCÜ BAP

Cürümler ve cezaları

BİRİNCİ FASIL

Hiyanet

             *Vatan aleyhindeki cürümler:*

*            * **Madde 54 – **Vatan aleyhinde bir cürüm yapan askeri
şahıslar hakkında Türk Ceza Kanununun 125 inciden 145 inci maddeye kadar
olan maddeleri hükümleri tatbik olunur.

             *Harb hiyaneti:*

*            * **Madde 55 – (Değişik: 21/8/1940 - 3914/1 md.)**

             (1) Seferberlikte veyahut Türkiye Cumhuriyetini tehdit eden
yakın bir harb tehlikesi mevcut olduğunu gösteren fevkalade zamanlarda
Türk Ceza Kanununun 129 uncu maddesinin birinci fıkrasında yazılı
cürümleri işleyenler veya işlemeye teşebbüs edenler (Harb hiyaneti)
cürümünden dolayı ölüm cezası ile cezalandırılırlar.

             (2) Az vahim hallerde ölüm cezası yerine müebbet veyahut on
beş seneden aşağı olmamak üzere ağır hapis cezası verilebilir. Maksat
hasıl olursa her halde ölüm cezası verilir.

             *Milli Müdafaaya hiyanet: *

             **Madde 56 – (Değişik: 8/6/1959 - 7331/1 md.)**

             (1) Bu maddede gösterilen fiilleri işliyenler ve bunlara
teşebbüs edenler (Milli Müdafaaya hiyanet) cürmünden dolayı aşağıda
yazılı cezalarla cezalandırılırlar.

 

 

 

 

 

 

 

 

——————————

\(1)    Bu madde başlığı 22/3/2000 tarih ve 4551 sayılı Kanunun 13 üncü
maddesiyle metne işlendiği şekilde değiştirilmiştir

1116

 

             A) Türk Ceza Kanununun 133 üncü maddesinde ve 136 ncı
maddesinin siyasi ve askeri casusluğa dair 3 üncü fıkrasında yazılı
cürümleri işliyenlere Türk Ceza Kanununa göre ceza verilir. Bu cürümleri
seferberlikte veyahut Türkiye Cumhuriyetini tehdit eden yakın bir harb
tehlikesi mevcut olduğunu gösteren fevkalade zamanlarda işliyenler veya
işlemiye teşebbüs edenler, 136 ncı maddenin son fıkrasında suçlunun
taksirine müstenit olarak yazılı olan haller hariç olmak üzere, ölüm
cezasiyle cezalandırılır.

             B) Doğru olması halinde askeri veya siyasi bir sır teşkil
edecek olan evrak ve vesaikı ve sair maddeleri Milli Müdafaaya hiyanet
maksadiyle sahte olarak vücuda getiren veya bu suretle vücuda getirilmiş
olduğunu bildiği halde bunları aynı maksatla bir başkasına bildiren veya
tevdi edenler hakkında on beş seneden aşağı olmamak üzere ağır hapis
cezası verilir.

             Fiil seferberlikte veyahut Türkiye Cumhuriyetini tehdit
eden yakın bir harb tehlikesi mevcut olduğunu gösteren fevkalade
zamanlarda işlenmiş ise failleri ölüm cezası ile cezalandırılırlar.

             C) (A) ve (B) bentlerinde yazılı cürümlerden birini veya
bazılarını işlemek üzere iki veya daha ziyade kimseler aralarında
ittifak ederlerse bunlardan herbiri sekiz seneden on beş seneye kadar
ağır hapis cezası ile cezalandırılır. Fiil seferberlikte veyahut Türkiye
Cumhuriyetini tehdit eden yakın bir harb tehlikesi mevcut olduğunu
gösteren fevkalade zamanlarda işlenmiş ise failleri müebbet ağır hapis
cezası ile cezalandırılırlar.

             D) (A) ve (B) bentlerinde yazılı hiyanet cürümlerini
işlemeyi bir kimseden talep veya bu cürümleri işlemek için hizmetini arz
veyahut böyle bir talebi veya arzı kabul edenler hakkında da bu
bentlerde yazılı cezalar aynen verilir. Eğer böyle bir talep veya arz
veya kabul yazılı şekilde vukubulmuşsa, bu yazının fail tarafından
mücerret gönderilmiş olmasiyle cürüm tamam olur.

             E) (A) ve (B) bentlerinde yazılı cürümlerden birini veya
bazılarını işlemek üzere bir teşekkül kuranlar, tanzim ve sevk ve idare
edenler üç seneden aşağı olmamak üzere ağır hapis veya böyle bir
teşekküle yalnız iştirak edenler bir seneden üç seneye kadar ağır hapis
cezasiyle cezalandırılırlar.

             Fiil seferberlikte veyahut Türkiye Cumhuriyetini tehdit
eden yakın bir harb tehlikesi mevcut olduğunu gösteren fevkalade
zamanlarda işlenmiş ise teşekkülü kuranlar, tanzim ve sevk ve idare
edenler ölüm ve böyle bir teşekküle iştirak edenler müebbet veya on beş
seneden aşağı olmamak üzere ağır hapis cezasiyle cezalandırılırlar.

             F) C, D, E bentlerinde yazılı hallerde her hangi bir
suretle olursa olsun cürmün işlenmesine mani olan suç ortağı cezadan
kurtulur.

             G) Türk Ceza Kanununun 127 inci maddesinin 3 üncü
fıkrasında yazılı olan milli menfaatler aleyhine yabancıdan menfaat veya
vait kabul eden vatandaşla bu maksatla para veren veya menfaat temin
veya vadeden yabancılar bu fıkra hükümlerine göre cezalandırılırlar.

             Fiil seferberlikte veyahut Türkiye Cumhuriyetini tehdit
eden yakın bir harb tehlikesini mevcut olduğunu gösteren fevkalade
zamanlarda işlenmiş ise, failleri ölüm cezasiyle cezalandırılır.

             Eğer para veya menfaat, yazılı bir beyan ile talep veya
kabul ve taahhüt edilmiş ise, fail tarafından bu beyanın mücerret
gönderilmiş olması ile fiil tamam olur.

1117

 

             Bu bentte yazılı cürümler ancak Milli Müdafaa Vekilinin
talebi üzerine takip olunur. Talebin geri alınması caizdir.

             2) Az vahim hallerde bu maddede yazılı ölüm cezaları yerine
müebbet ağır hapis veya on beş seneden aşağı olmamak üzere muvakkat ağır
hapis cezası verilir.

             *Milli Müdafaa aleyhine sair hareketler: *

*            * **Madde 57 – (Değişik: 21/8/1940 - 3914/1 md.)**

             (1) Her kim, bir müstahkem mevkide, bir harb limanında
veyahut diğer bir askeri müessesede ve askeri sahada, deniz ordusuna ait
bir gemide, yahut Devlet karasuları içinde Devletin bir makamına, bir
memura veya bir askere karşı ismi ve şahsı halleri, sıfatı, mesleki,
ikamet mahalli veya tabiiyeti hakkında kasten yanlış malumat verir veya
malumat vermekten çekinirse üç aydan üç seneye kadar hapis ile
cezalandırılır.

             Resmen tahdit ve ilan edilmiş olan emniyet mıntakaları ve
ordunun ihtiyaçlarına taalluk eden mevat ve eşyayı imal ve tamire ve
muhafazaya tahsis edilmiş olan sınai müesseseler, depolar dahi askeri
müessese gibi telakki olunur.

             (2) Türk Ceza Kanununun 135 inci maddesinde yazılı fiilleri
işleyenler bu maddede gösterilen cezalarla cezalandırılır.

             *Milli mukavemeti kırmak:*

*            * **Madde 58 – (Değişik: 21/8/1940 - 3914/1 md.)**

             Her kim, Türk Ceza Kanununun 153, 161 inci maddelerinde
yazılı suçlardan birisini ve 155 inci maddede yazılı halkı askerlikten
soğutmak yolunda neşriyatta ve telkinatta bulunmak ve nutuk irat etmek
fiillerini işleyecek olursa milli mukavemeti kırmak cürmünden dolayı
mezkur maddelerde gösterilen cezalarla cezalandırılır.

             *Milli Müdafaa vasıtalarını tahrip:*

*            * **Madde 59 – (Değişik: 21/8/1940 - 3914/1 md.)**

             (1) Milli Müdafaayı ihlal kastiyle müdafaaya yarayan
vasıtalardan birini veya her hangi bir tesisi tahrip eden, yok eden,
terkeden, kullanılmayacak hale getiren veya kusurlu olarak imal, teslim
veya tesellüm eden veya bunlara her hangi bir suretle zarar verenler
sekiz seneden aşağı olmamak üzere ağır hapis cezasiyle cezalandırılır.

             (2) Milli Müdafaanın emniyeti için ehemmiyetli olan bir
işletmeye muktazi her hangi bir vasıtayı Milli Müdafaayı ihlal kastiyle
kısmen veya tamamen bozarak veya tahrip ederek veyahut mesaisini ihlal
eyleyerek işletmenin faaliyetini tehlikeye düşürenler veya muattal bir
hale koyanlar sekiz seneden aşağı olmamak üzere ağır hapis cezasiyle
cezalandırılır.

             (3) Fiil, seferberlikte yapılmış veya Devletin harb
hazırlıklarını veya harb kudretini veya kabiliyetini ve askeri
hareketlerini tehlikeye koymuş ise 1, 2 numaralı fıkralarda yazılı
curümlerin failleri ölüm cezası ile cezalandırılır.

             *Söz vererek tahliye olunan harb esirleri:*

*            * **Madde 60 –** 1 - Harb esiri olupta verdiği sözü
tutmayarak Türkiye Cumhuriyeti aleyhine muharip olarak tutulmak ve yahut
ecnebi olupta Türkiye Cumhuriyeti hizmeti askeriyesinde bulunduğu halde
Türkiye aleyhine bir düşman ile beraber olmak hiyanet addolunarak faili
ölüme mahkum olur.

             2 - Düşman eline düşen her Türk askeri düşmana karşı silah
tutmamak üzere söz vererek serbestisini elde ederse bir seneden beş
seneye kadar hapsolunur.

1118

 

İKİNCİ FASIL

Seferberlikte harb kuvvetlerini tehlikeye düşürmek

             *Seferberliği geciktirenlerin ve ihlal edenlerin cezası:*

*            ***Madde 61 – **1 - Her kim kasten seferberliği geciktirip
veya askeri bir hizmet ve vazifeyi ihlal edip bu suretle düşman
teşebbüsatının kolaylaşmasına ve terakkisine ve yahut muharip Türkiye
Cumhuriyeti ve mütteffikleri kıtalarına zarar ve tehlike gelmesine sebep
olursa muvakkat ağır hapis ve yahut üç seneden fazla hapis cezasiyle
cezalandırılırlar.

             2 - Az vahim hallerde veya vazife ve hizmeti ihlal kasten
vukubulmamış ise, üç seneye kadar hapsolunur.

             *Müstahkem bir mevkii veya kendi mevkiini veya kendisini
veya bir gemiyi, bir tayyareyi düşmana teslim eden kumandanların
cezası:*

             **Madde 62 – **1 - Aşağıda yazılı olan askeri şahıslar ölüm
cezasiyle cezalandırılır:

             A) Müstahkem bir mevkii; müdafaasına hizmet eden bütün
vasıtaları kullanıp bitirmeksizin düşmana teslim eden mezkür mevkiin
kumandanı;

             B) Emri altında bulunan müdafaa vasıtalarını ihmal ile
kendisine mevdu mevkii terkeden veya düşmana teslim eden kumandan;

             C) Vazifesinin kendisinden talep eylediği her şeyi evvelden
yapmayarak emri altına tevdi edilen kıtaatın teslimisilah etmesini intaç
edecek surette açık sahrada düşmanla mukavele yapan kumandan;

             D) Askeri bir gemi ve tayyareyi ve yahut mürettebatını
düşmana teslim etmemek için vazifenin kendisinden talep ettiği her şeyi
evvelden yapmayarak düşmana teslim eden gemi ve tayyare kumandanı;

             2 - B. ve C. fıkralarında yazılı olan cürümlerin failleri
az vahim hallerde, beş seneden az olmamak üzere, muvakkat ve yahut
müebbet ağır hapis cezasiyle cezalandırılır.

                                                                ÜÇÜNCÜ
FASIL

                                                  Yoklama kaçağı,
bakaya, saklı, firar

   **Madde 63 – 1 - (Değişik: 31/3/2011-6217/4 md.)** Barışta, 1111
sayılı Askerlik Kanununun 89 uncu maddesi uyarınca haklarında verilen
idarî para cezası kesinleştikten sonra kabul edilecek bir özrü olmadan,

a\) Yoklama kaçaklarından birlikte (…)^(1)^ yoklamaya tabi oldukları
doğumluların yurt genelinde normal sevk yılı içindeki son kafilesi
gönderilmiş bulunanlar için, son kafilenin gönderilmesi tarihinden,^(1)^

b\) Bakaya kalanlar için, bakaya kaldıkları tarihten,

c\) İhtiyat erattan çağrılıp da birlikte işleme tabi olduğu kişiler
gönderilmiş bulunanlar için, en son gönderilme tarihinden,

d\) Yoklama kaçağı, saklı veya bakaya olup olmamasına bakılmaksızın
askerlik şubesince sevk edildiği kıtasına katılmayan veya geç katılanlar
için, kendilerine tanınan kanuni yol süresinin bitiminden,

itibaren dört ay içinde gelenler altı aya kadar, yakalananlar iki aydan
altı aya kadar; dört aydan sonra bir yıl içinde gelenler iki aydan bir
yıla kadar, yakalananlar dört aydan bir yıla kadar; bir yıldan sonra
gelenler dört aydan iki yıla kadar, yakalananlar altı aydan üç yıla
kadar hapis cezasıyla cezalandırılır.

             2 - **(Değişik: 15/6/1942 - 4257/1 md.)** Seferberlikte
birinci fıkrada yazılı olanlarla ruhsatlılardan sevk gününün bitmesinden
itibaren yedi gün içinde gelenler bir aydan bir seneye, elde edilenler
dört aydan iki seneye kadar, yedi günden sonra üç ay içinde gelenler iki
seneden aşağı olmamak üzere elde edilenler üç seneden aşağı olmamak
üzere hapis, üç aydan sonra kendiliğinden gelenler beş seneden az
olmamak üzere ağır hapis, elde edilenler ölüm cezasına mahkum edilirler.
Az vahim hallerde ölüm cezası yerine müebbet veya on seneden aşağı
olmamak üzere ağır hapis cezası verilir ve diğer hallerde gösterilen
cezalar yarıya indirilir.

 \_\_\_\_\_\_\_\_\_\_\_\_\_\_\_\_

*(1) 22/5/2012 tarihli ve 6318 sayılı Kanunun 27 nci maddesiyle bu
bentte yer alan “son” ibaresi madde metninden çıkarılmıştır.*

1119

 

*             Çağırılıpta gelmiyen yedek subaylarla askeri memurların
cezaları:*

*            * **Madde 64 – (Değişik: 15/6/1942 - 4257/1 md.)**

**            ** 1 - Hazarda askeri hizmete çağrıldığı halde 1076 sayılı
kanunun 15 inc maddesine tevfikan Milli Müdafaa Vekaletince emredilen
müddet içinde askerlik şubesine gelmiyen yedek subay ve askeri
memurlardan bu müddetin bitmesinden sonra on beş gün içinde elde
edilenler bir aydan altı aya kadar, on beş günden sonra üç ay içinde
elde edilenler altı aydan bir seneye kadar hapis ve üç aydan sonra elde
edilenler beş seneye kadar ağır hapis cezasiyle cazalandırılır. Bu
müddetler içinde kendiliğinden gelenlerin cezaları yarıya indirilir.

             2 - Seferberlikte çağrıldığı halde muayyen müddet içinde
askerlik şubesine gelmiyen yedek subaylarla askeri memurlardan bu
müddetin bitmesinden sonra yedi gün içinde gelenler üç aydan iki seneye
kadar, elde edilenler altı aydan üç seneye kadar, yedi günden sonra üç
ay içinde gelenler iki seneden ve elde edilenler üç seneden aşağı
olmamak üzere hapis, üç aydan sonra gelenler beş seneden az olmamak
üzere ağır hapis, elde edilenler ölüm cezasiyle cezalandırılırlar.

             3 - Askeri hizmet için yapılan davet üzerine şubeye gelen
yedek subay ve askeri memurlardan mahalli müretteplerine hazarda on iki
ve sefeberlikte dört gün içinde hareket etmiyenler veya yol müddeti
hariç olarak bu müddetlerin yarısından fazla bir müddeti yolda geçirerek
vazife ve memuriyetlerine iltihak etmiyenler hazarda üç aya kadar ve
seferberlikte üç aydan beş seneye kadar hapsolunurlar. Bu fıkrada ve 65
inci maddede yazılı müddetler halin icabına göre Milli Müdafaa
Vekilliğince azaltılabilir veya uzatılabilir.

             Az vahim hallerde 63 üncü maddenin son fıkrasında yazılı
hükümler bu maddede yazılı olan cezalar hakkında da tatbik olunur.

             4 - 1076 sayılı kanunun 13 ve 15 inci madelerinde yazılı
haller bu maddenin tatbikında da nazara alınır.

             *Vazife ve memuriyetlerine gitmeyenlerin cezaları:*

*            * **Madde 65 – (Değişik: 25/1/1957 - 6889/1 md.)**

**            ** Tayin olunduğu vazife ve memuriyet emrinin tebliğinden
itibaren mazeretsiz hazarda 15 ve seferberlikte 6 gün içinde hareket
etmiyen veya yol müddeti hariç olarak hazarda 7, seferde 3 günden fazla
bir müddet yolda geçirerek vazife ve memuriyetlerine iltihak etmiyen
subaylar, askeri memurlarla astsubaylar üç aya kadar ve seferberlikte üç
aydan beş aya kadar hapsolunurlar. Tekerrürü halinde ilk fiil hazarda
ise altı ay ve seferberlikte ise sekiz ay ve her iki fiil seferberlikte
ise bir sene hapsolunurlar.

             Yukarda hareket ve iltihak için tayin olunan müddetlerin
bitmesinden itibaren hazarda altı, seferberlikte üç gün içinde kıtasına
iltihak etmiyenler hakkında da 66 ncı madde hükümleri tatbik olunur.

             *Firar ve cezası:*

             **Madde 66 – (Değişik: 14/6/1989 - 3574/2 md.)**

**            ** 1) Aşağıda yazılı askeri şahıslar bir yıldan üç yıla
kadar hapsolunur:

             a) Kıt'asından veya görevi icabı bulunmak zorunda olduğu
yerden izinsiz olarak altı günden fazla uzaklaşanlar,

             b) Kıt'asından veya görevini yapmakta olduğu yerden izin,
istirahat veya hava değişimi alarak ayrılanlardan, dönmeye mecbur
bulundukları günden itibaren altı gün içerisinde özürsüz olarak
gelmeyenler,

             2) Aşağıda yazılı hallerde hapis cezası iki yıldan aşağı
olamaz.

             a) Suçlu, silah, mühimmat ve bunların teçhizat veya nakil
vasıtalarından ve hayvanlardan birini veya ordu hizmetine tahsis edilen
herhangi bir şeyi beraberinde götürmüş ise;

1120

 

             b) Suçlu hizmet yaparken kaçmış ise;

             c) Suçlu mükerrir ise;

             3) Seferberlikte bu maddede yazılı mehiller yarıya
indirilir.

             *Yabancı memlekete firar edenlerin cezaları:*

*            * **Madde 67 – (Değişik : 22/1/2004-5080/1 md.)**

**          ** Aşağıda yazılı fiilleri işleyen asker kişiler, yabancı
ülkeye kaçmış sayılarak bir seneden beş seneye kadar hapis cezası ile
cezalandırılırlar:

A\) Herhangi bir nedenle izinli olsa dahi, yabancı ülkeye gitme müsaadesi
bulunmaksızın ülke sınırları dışında üç günü geçirenler.

B\) Ülke sınırları dışındaki bir askerî birlik veya görev yerinden, deniz
veya hava aracından kaçıp da bu durumda üç günü geçirenler.

C\) Ülke sınırları dışındaki bir askerî birlikten, deniz veya hava
aracından herhangi bir nedenle ayrı düşüp de askerî veya sivil bir Türk
resmî makamına veya müttefik devlet makamlarına özürsüz olarak müracaat
etmeksizin üç günü geçirenler.

D\) Harp esiri iken serbest bırakılıp da askerî veya sivil bir Türk resmî
makamına veya müttefik devlet makamlarına teslim olmak üzere harekete
geçme imkânı doğduğu halde, özürsüz olarak hareketsiz kalan ve bu
durumda üç günü geçirenler.

Aşağıda yazılı hallerde üç seneden yedi seneye kadar hapis cezası
verilir:

A\) Fail beraberinde silah, mühimmat, savaş araç veya gerecini götürmüş
ise.

B)Fail hizmet yaparken kaçmış ise.

C\) Fail mükerrir ise.

Seferberlik ve savaş halinde, bu maddede yazılı mehil bir güne iner. Bu
maddedeki suçu seferberlikte işleyenlere beş seneden, savaş halinde
işleyenlere ise yedi seneden aşağı olmamak üzere ağır hapis cezası
verilir.

             *Mehil içinde yakalananların cezası ^(1)^*

*            * **Madde 68 – (Değişik : 22/3/2000 - 4551/15 md.)** 66 ve
67 nci maddelerde yazılı olan süreler içinde yakalananlara iki aydan
altı aya kadar hapis cezası verilir.

             Aşağıda yazılı hallerde, gün unsuru aranmaz ve ceza
artırılır.

             A) Fail beraberinde silah, mühimmat, savaş araç ve gerecini
götürmüş ise,

             B) Fail hizmet yaparken kaçmış ise.

             *Düşman  tarafında, düşman kaşısında, mahsur mevkiden
kaçanların cezası:*

             **Madde 69 – **1- Düşman tarafına kaçan ölüme mahkum
edilir.

             2 - Düşman karşısında veya mahsur bir mevkiden kaçan
müebbet veya muvakkat ağır hapis ile cezalandırılır. Vahim hallerde ölüm
cezası verilebilir.

             *Sözleşerek firar ve cezası :*

*            * **Madde 70 – **1- İkiden ziyade askeri şahıslar önceden
kararlaştırarak toplu kaçarlarsa sözleşerek firar sayılır.

             2- Suçlular yabancı memlekete kaçmışlar ise ön ayak olanlar
beş seneden yedi seneye kadar; ön ayak olanlar subay veya askeri memur
ise beş seneden on seneye kadar ağır hapis ile cezalandırılırlar.

             3 - Suçlular vatan içine kaçmışlarsa ön ayak olanlar iki
seneden beş seneye kadar, ön ayak olan subay veya askeri memur ise beş
seneden yedi seneye kadar ağır hapis ile cezalandırılırlar.

             4 - Sözleşerek kaçan diğer suçlular bir seneden üç seneye
kadar hapsolunur. Firar yabancı memlekete ise ceza bir kat arttırılır.

             5 - Seferberlikte sözleşerek firara ön ayak olanlar ölüm
cezasiyle cezalandırılırlar, diğer suçluların cezaları muayyen cezanın
yarısı kadar arttırılır.

             6 - **(Mülga: 14/6/1989 - 3574/4 md.)**

——————————

(1)  Bu madde başlığı 22/3/2000 tarih ve 4551 sayılı Kanunun 15 inci
maddesiyle metne işlendiği şekilde değiştirilmiştir.

1121

 

             *Erbaşların rütbelerinin geri alınması ^(1)^*

             **Madde 71 – (Değişik : 22/3/2000 - 4551/16 md.)** Firar ve
izin tecavüzü cürümlerinden hüküm giyen erbaşların rütbelerinin geri
alınmasına da hükmolunur.

             *Firar cezalarının sonraya bırakılması :*

*            * **Madde 72 – **1 - **(Mülga : 25/10/1963 - 353/259 md.)**

             2 - Bunlar sevkolunurken, yollardan misafirhanelerden,
bulundukları kıta ve müesseselerden tekrar kaçarlarsa evvelce mahkum
oldukları ceza iki misline iblağ olunur.

             *Geri gelen kaçakların cezalarının indirilmesi*

*            * **Madde 73 – **Kaçak, kaçtığından altı hafta,
seferberlikte bir hafta içinde kendiliğinden geri gelirse yukarıki
maddelere göre verilecek cezalar yarısına indirilir. Ölüm cezası yerine
müebbet ağır hapis yahut beş seneden az olmamak üzere ağır hapis cezası
verilir.

             *Firara kalkışanları haber vermiyenlerin cezası :*

             **Madde 74 – **Bir firar teşebbüsünü doğru olarak haber
alıpta firarın önü alınabilecek bir zamanda bunu amirine haber vermekte
ihmal eden askeri şahıs, eğer  firar vuku bulmuş ise altı aya kadar ve
firar seferberlikte vuku bulmuş ise iki seneye kadar hapsolunur ^(2)^.

             *Kaçaklara yardım edenlerin cezaları*

*            * **Madde 75 – **1 –** (Değişik: 30/4/1945 - 4726/2 md.)**
Asker kişileri kaçmağa kışkırtan veya kaçmalarını veya kaçaklığın
devamını kolaylaştıran veya kaçakları, izinsizleri, bakayayı, yoklama
kaçaklarını, saklıları ve çağrılıp ta gelmiyen yedek subaylarla yedek
askeri memurları bilerek özel ve resmi hizmete alanlar veya gizliyenler
veya Devlet, il ve belediyelerle bunların denetimi altındaki bütün
kuruluş ve kurumlarda ve banka ve kamu faydasına çalışan dernek ve
mesleki kuruluşlarda her ne suretle olursa olsun çalıştıranlar ve
Hükümetten yapılacak tebligat üzerine özel işlerinden çıkarmıyanlar
barışta üç aydan bir yıla ve tekerrüründe bir yıldan üç yıla,
seferberlikte veya olağanüstü hallerde altı aydan iki yıla kadar hapis
ve bu eylemin seferberlikte veya olağanüstü hallerde tekerrüründe yedi
yıla kadar ağır hapis cezasiyle cezalandırılır.

             2 - Seferberlikte herhangi bir suretle askeri kuvveti
tenkise sebep olacak surette vakıa gayrimutabık kasten vesika verenler
birinci defasında iki seneden beş seneye kadar ağır hapis ve mükerrirler
ölüm cezasiyle cezalandırılırlar.

 

 

 

 

 

——————————

(1)  Bu madde başlığı 22/3/2000 tarih ve 4551 sayılı Kanunun 16 ıncı
maddesiyle metne işlendiği şekilde değiştirilmiştir.

(2)  16/6/1964 tarih ve 477 sayılı Kanunun 64.maddesinde; Askeri Ceza
Kanunu'nun bu Kanunun cezalandırdığı suçlara ait hükümlerinin
yürürlükten kaldırılmış olduğu hükme başlanmış; aynı kanunun 51.
maddesinde bir firar teşebbüsünü doğru olarak haber almasına rağmen
önlenebilecek bir zaman içerisinde amirine haber vermeme fiili
cezalandırılmış ise de, bu maddede zikredilen firarın seferberlikte vuku
bulmuş olması fiili anılan 51. madde kapsamı dışında kaldığından madde
metni aynen alınmıştır.

1122

 

             Tutukevi veya cezaevinden kaçmak veya kaçmaya aracı olmak
^(1)^

*            * **Madde 76 – (Değişik : 22/3/2000 - 4551/17 md.)** Askeri
tutukevi veya cezaevinden kaçmak veya kaçmaya aracı olmak suçlarını
işleyen asker kişiler hakkında, Türk Ceza Kanununun İkinci Kitabının
Dördüncü Bab Yedinci Faslında yer alan hükümler uygulanır.

             Ancak, askeri ceza ve tutukevlerinden altı gün veya daha
fazla süre ile kaçan asker kişilere verilecek hapis cezası veya asıl
cezaya ilave olunacak hürriyeti bağlayıcı ceza bir yıldan az olamaz.

             *Göz veya oda hapsi ceza yerinden kaçmak, infaz şartlarına
uymamak, kaçmaya aracı olmak ^(2)^*

             **Madde 77 – (Değişik : 22/3/2000 - 4551/18 md.)** Disiplin
mahkemeleri ile disiplin amirleri tarafından verilen göz veya oda hapsi
cezalarının çekildiği yeri terk edenlere veya cezanın diğer infaz
şartlarını yerine getirmeyenlere, bir aydan altı aya kadar hapis cezası
verilir.

             Göz veya oda hapsi ceza yerinden kaçanlara, aracı olanlara
veya ihmal yahut kayıtsızlıkları ile kaçmalarına sebebiyet verenlere de
aynı ceza uygulanır.

             Göz veya oda hapsini çekmekte olduğu yeri terk fiili, altı
gün veya daha fazla devam etmiş ise, verilecek hapis cezası bir yıldan
az olamaz.

             *Düşman tarafına, yabancı memlekete kaçanlar hakkında mali
ve fer'i cezalar. *

*            * **Madde 78 – **A:1 - Düşman tarafına kaçan veya
seferberlikte mükellef olduğu hizmetten uzak kalmak kastiyle yabancı bir
memlekete sığınanların veya yabancı memlekette kalanların mevcut ve
ileride vücut bulacak menkul ve gayrimenkul bütün mal ve mülklerinin
millet namına zaptına karar verilir. Bu karar verilirken suçlunun
hısımları bir müdafi tayin etmek hakkını haizdirler.

             2 - Bu karar maznuna, mümkün olmadığı halde onun son
ikametgahına tebliğ olunur ve askeri mahkeme kapısına asılır,
gazetelerle ilan olunur. Seferberliğin bittiğini bildiren emir
tarihinden üç ay içinde bu tebliğ bir kere daha yapılır.

             3 - Zabıt kararının bir hulasası karar tarihinden sekiz gün
içinde tapu idarelerine ve gaiplerin mallarını idare ile muvazzaf olan
makama tebliğ olunur.

             4 - Zaptına karar verilen mal ve mülkler mezkür idareler
tarafından satılıncaya kadar mahcuz kalır. Bu mal ve mülkler satılmazdan
evvel maznun gelir veyahut yakalanır da muhakemesi yapılırsa haciz
kaldırılır.

             5 - Suçlunun kanunen infaka mecbur olduğu kimselerin
geçinmeleri son ikametgahı sulh hakiminin emriyle haczolunan mallarından
kıymetlerine göre temin olunabilir.

             B:1 - Suçlunun füruu, baba ve anası, kardeşleri yahut
karısı sağ ise, ölüme bağlı tasarruf hükümlerine göre (K. M. 452, 453)
bu kimselerin mahfuz hisseleri miktarı kendilerine verilir ve mütebakisi
millet menfaatine satılır. Bu mirasçılardan kimse bulunmazsa, bütün
mallar millet menfaatine satılır.

             2 - Suçlunun gelmesine maddi bir imkansızlığın sebebiyet
verdiği resmi tahkikat ile sabit olmaz ise veya hısımları tarafından
ispat edilemez ise (A) fıkrasının 2 rakamında yazılı olduğu üzere
seferberlik bittikten sonra yapılacak son tebliğ tarihinden bir sene
sonunda zabıt katileşir ve zaptolunan mallar satılır.

             3 - Zaptolunan mallar devlet mallarının satılmasına dair
kanunlara ve nizamnamelere göre satılır.

             4 - Malların satılmasına ve kıymetlerine karşı itirazlar
suçlunun Türkiyede bulunduğu son ikametgahı veya son bulunduğu mahal
mahkemelerine arzolunur.

             5 - Suçlunun borçları mirasçılara terkedilen hisselerden
istifa olunur. Mirasçı yoksa bütün malların dörtte üçü suçlunun
borçlarına karşılık teşkil eder.

             6 - Mallar satıldıktan sonra A fıkrasının 2 numarasında
yazılı müddetin hitamından evvel suçlunun ölmüş olduğu anlaşılırsa
satılan malların bedeli mirasçılarına verilir.

——————————

\(1) (2)     Madde başlığı; 22/3/2000 tarih ve 4551 sayılı Kanunun 17. ve
18. maddeleri ile metne işlendiği şekilde değiştirilmiştir.

1123

 

             7 - Zaptolunan mallar satıldıktan sonra vicahi muhakeme
neticesinde suçlu beraet ederse geldiği veya yakalandığı günden ilerisi
için bütün medeni haklarına sahip olur. Geçen zaman için mallarının
zaptedilmesi yüzünden kendisine ve ailesine vakı olan zarar ve ziyanın
tazminini Devletten talep ve iddia edebilir.

             C:1 - Şahsi servetini gizlemek, elinden çıkarmak veya
azaltmak kastiyle seferberlikte gerek hayatta bulunanlar arasında cari
olan ve gerek ölüme bağlı bulunan akit ve tasarruflardan birine dair
suçlu tarafından karşılıklı veya karşılıksız doğrudan doğruya veya
bilvasıta yapılan her türlü talep ve müracaatlar ve muamelelerin muteber
olmayacağı zabıt karariyle beraber karar altına alınır.

             2 - "A" fıkrasında gösterilen suçlunun mallarının zaptına
karar verilmeden veya verildikten sonra bu suçlunun bütün mallarının
veya bir kısmının kaçırılmasına veya azaltılmasına doğrudan doğruya ve
bilvasıta bilerek yardım eden bütün devlet memurları, varisler, ticari,
ve mali müesseseler, şirketler ve bütün üçüncü şahıslar bu suretle
gizlenen veya kaçırılan mallar kıymetinin iki mislinden az ve üç
mislinden çok olmamak üzere ağır para cezasına mahkum olurlar.

             D: Suçlu Kanunu Medeni mucibince haiz olduğu vesayete
mütallik bütün haklarını zayi eder.

             E: Bu maddedeki suçlar hakkında, dava ve ceza müruru zamanı
işlemez.

DÖRDÜNCÜ FASIL

Kendini askerliğe yaramıyacak hale getirmek ve askerlikten kurtulmak
için hile

kullanmak ^(1)^

             *Kendini askerliğe yaramayacak hale getirenlerin cezası:*

*            * **Madde 79 – 1 -** Kendisini kasten sakatlayan veya her
hangi bir suretle askerliğe yaramayacak bir hale getiren veya kendi
rızasiyle bu hale getirten bir seneden beş seneye kadar hapis cezasiyle
cezalandırılır.

             2 - Fiil her nevi askeri maksatlar için çalışmak
kabiliyetini mahvetmiş ise suçlu yedi seneye kadar ağır hapis ile
cezalandırılır.

             3 - Fiil seferberlikte yapılmışsa on seneye kadar ağır
hapis, düşman karşısında yapılmışsa yapan ölüm cezasiyle cezalandırılır.

             *Başkasını askerliğe yaramayacak hale getirenlerin cezası:*

             **Madde 80 –** 79 uncu maddede yazılı fiilleri bilerek
başkasına yapan dahi aynı ceza ile cezalandırılır.

             *Askerlikten kurtulmak için hile yapanlar :*

             **Madde 81 – (Değişik : 11/12/1935 - 2862/9 md.)**

             1 - Askerlik çağına girenlerden askerlikten büsbütün veya
kısmen kurtulmak kasdile ismini değiştirenler, başkasını kendi yerine
tabib muayenesine veya askere gönderenler, başkasının hüviyet cüzdanını
veya askeri vesikasını kullananlar, askerlik işlerinde sahte şehadetname
veya evrak kullanan yahut her ne suretle olursa olsun hile ve desise
yapanlarla kıt'aya veya bir müesseseye intisab ettikten sonra kendisinin
yapmağa mecbur olduğu hizmetten büsbütün veya kısmen kurtulmak kasdile
hile yapanlar on seneye kadar ağır hapis cezası ile cezalandırılırlar.

             2 - **(Değişik : 22/3/2000 - 4551/19 md.)** Yukarıdaki
fıkrada yazılı cezalar suç ortaklarına da uygulanır. Az vahim hallerde
altı aydan beş seneye kadar hapis cezası verilir.

——————————

(1)    Fasıl başlığı, 11/12/1935 tarih ve 2862 sayılı Kanunun 8. maddesi
ile değiştirilmiştir.

1124

 

BEŞİNCİ FASIL

Askeri itaat ve inkıyadı bozan suçlar

             *Amir veya üste saygısızlık ve tehdit ^(1)^*

*            * **Madde 82 – (Mülga : 16/6/1964 - 477/47 md. delaletiyle
64 md. ile; Yeniden düzenleme : 22/3/2000 - 4551/20 md.) **

             Toplu asker karşısında veya silahlı iken hizmette veya
hizmete ilişkin hallerde amire veya üste zorunlu olduğu saygıyı
göstermeyen veya uyarmayı saygı duruşu ile kabul edip dinlemeyen asker
kişiler, üç aydan bir seneye kadar hapis cezası ile cezalandırılırlar.

             Amir veya üstünü herhangi bir suretle tehdit edenlere, altı
aydan iki seneye kadar hapis cezası verilir. Fiil toplu asker karşısında
veya silahlı iken veya hizmet esnasında işlendiği takdirde, verilecek
hapis cezası bir yıldan az olamaz.

**            ** *Bilerek doğru söylemeyenlerin cezaları:*

*            * **Madde 83 – (Mülga:16/6/1964-477/49 md. delaletiyle 64
md. ile) (22/3/2000-4551/38)**

             *Yalan yere veya usulsüz şikayet edenlerin cezaları:*

             **Madde 84 – **1. Doğru olmadığını bildiği iddialarla
şikayete kalkışan üç aya kadar hapsolunur.

             2. Yalan yere şikayet taahhüt ettiği veyahut musırran vakı
olduğu veya şikayet için muayyen olan usul ve yollardan ayrılındığı
veyahut şikayet muayyen müddetlerden sonra yapıldığı takdirde suçlu üç
ay hapis ile cezalandırılır.

             *Amir ve mafevkine hakaret edenlerin cezaları:*

*            * **Madde 85 – 1**. **(Değişik : 22/3/2000 - 4551/21 md.)**

**            ** Bir amire veya üste hakaret eden üç aydan bir seneye
kadar hapis cezası ile, hakaret hizmet esnasında yahut hizmete müteallik
bir muameleden dolayı vuku bulursa altı aydan üç seneye kadar hapis
cezası ile cezalandırılır.

             2. Hakaret bir maddei mahsusa tayini ile vukua gelmiş ise
altı aydan beş seneye kadar hapsolunur.

             3. Hakaret umuma teşhir olunmuş yazı, resim veya sair neşir
vasıtalariyle veya resmi makamlara verilipte üzerine muamele cereyan
etmiş evrak ile yapılmış ise bir seneden beş seneye kadar hapsolunur.

             *İtaatsizlik ve cezası:*

*            * **Madde 86 – (Mülga:16/6/1964-477/48 md. delaletiyle 64
md. ile) (22/3/2000-4551/38)**

             *İtaatsizlikte ısrar edenlerin cezası:*

*            * **Madde 87 – 1. (Değişik : 22/3/2000 - 4551/22 md.)**

**            ** Hizmete ilişkin emri hiç yapmayan asker kişiler bir
aydan bir seneye kadar, emrin yerine getirilmesini söz veya fiili ile
açıkça reddeden veya emir tekrar edildiği halde emri yerine
getirmeyenler, üç aydan iki seneye kadar hapis cezası ile
cezalandırılırlar.

             2.  Yukarıki fıkrada yazılı suçlar seferberlikte yapılırsa
beş ve düşman karşısında yapılırsa on seneye kadar ağır hapis cezası
hükmolunur.

             *Toplu asker karşısında veya hizmetten savuşmak için veya
silahlı iken yapılan itaatsizliğin cezaları: *

             **Madde 88 – (Değişik : 22/3/2000 - 4551/23 md.)**

**            ** 87 nci maddede yazılı itaatsizlik suçlarını; toplu
asker karşısında yahut silah başı emrine karşı veya silahlı iken veya
hizmetten kısmen veya tamamen sıyrılmak kastı ile yapanlar altı aydan
beş seneye kadar hapis, seferberlikte beş seneye kadar ağır hapis ve
düşman karşısında on seneden aşağı olmamak üzere ağır hapis cezası ile
cezalandırılırlar.

             *Büyük zararlar veren itaatsizliğin cezaları :*

*            * **Madde 89 – **1. **(Değişik : 22/3/2000 - 4551/24 md.)**
Emre itaatsizlik sonucu bir insanın hayatını tehlikeye koyan, memleketin
veya bir askeri birliğin güvenliğini veya savaş hazırlığını veya
eğitimini önemli derecede ihlal eden veya büyük bir zarar meydana
getiren yahut başkasının malına önemli bir zarar veren asker kişiler,
bir seneden on seneye kadar hapis, seferberlikte iki seneden onbeş
seneye kadar ağır hapis cezası ile cezalandırılır.

             2. Düşman karşısında ölüm cezası veyahut on beş seneden
aşağı olmamak üzere ağır hapis ile cezalandırılır.

 

 

————————

(1)    Bu madde başlığı, “Amire ve mafevka hürmet etmeyenlerin cezaları”
iken, 22/3/2000 tarih ve 4551 sayılı Kanunla metne işlendiği şekilde
değiştirilmiştir.

1125

 

             *Mukavemet ve cezası*

*            * **Madde 90 –** 1. Bir amiri veya mafevkını zorla ve
tehdit ile hizmet emrini ifadan menetmeğe, yahut hizmete mütaallik bir
muameleyi yapmak veya yapmamak için zorlamağa kalkışan mukavemet cürmünü
yapmış olur. Bu cürmü işleyenler altı aydan on seneye kadar, az vahim
hallerde üç aydan az olmamak üzere hapis, seferberlikte iki seneden, az
vahim hallerde altı aydan aşağı olmamak üzere hapis cezalariyle
cezalandırılır.

             2. Mukavemet cürmü amirin muhafazasına memur olan yahut bu
maksatla getirilen erbaşa ve ere karşı yapılırsa yine aynı ceza verilir.

             *Amire ve mafevka fiilen taarruz edenlerin cezaları*

*            * **Madde 91 – **1. Amire veya mafevka fiilen taaruz eden
veya fiilen taarruza teşebbüs eden üç seneden, az vahim hallerde altı
aydan aşağı olmamak üzere hapsolunur.

             2. Taarruz veya taarruza teşebbüs silahlı olarak veya bir
hizmet esnasında veya toplu asker karşısında veyahut silah ve tehlikeli
bir alet ile yapılmış ise beş seneden, az vahim hallerde bir seneden
aşağı olmamak üzere suçluya hapis cezası verilir.

             3. **(Değişik: 22/1/2004–5078 / 1 md.)** Taarruz, amirin
veya mafevkin vücudunda tahribatı mucip olmuşsa onbeş seneden az olmamak
üzere ağır hapis, eğer ölümü mucip olmuşsa müebbet ağır hapis, az vahim
hâllerde yirmidört seneden otuz seneye kadar ağır hapis cezası verilir.

4\. **(Değişik: 22/1/2004–5078 / 1 md.)** Taarruz veya taarruza teşebbüs
seferberlikte yapılmışsa yirmi seneden, az vahim hâllerde onbeş seneden
az olmamak üzere ağır hapis, eylem amir veya mafevkin vücudunda
tahribatı mucip olmuşsa müebbet ağır hapis, ölümü mucip olmuş ise ölüm
cezası verilir.

*             Tahrik suretiyle madunun yaptığı suçlar hakkındaki
cezaların nasıl indirileceği: *

             **Madde 92 –** 1. Bir amir veya mafevk, askeri nizamlara ve
askerlik kaidelerine mugayir muamelede bulunmak, yahut makam ve
mevkiinin salahiyetini tecavüz etmek suretleriyle madunu tahrik eyler ve
madun bu tahrik sebebiyle 82, 83, 84, 85, 86, 87, 88, 89, 90 ve 91 inci
maddelerde yazılı suçlardan birini hemen yaparsa, Türk Ceza Kanununun
elli birinci maddesine göre madunun cezası hafifletilir.

             2. Birinci fıkradaki tahriki yapanlar tahrikin nevi ve
mahiyetine göre 116, 117 ve 118 inci maddelerde yazılı cezalarla
cezalandırılır.

             *Muharrik ve cezası *

*            * **Madde 93 –** 1. Askeri şahıslardan birini amire veya
mafevka karşı itaatsizliğe mukavemete, fiilen taarruza sevk ve tahrik
eden muharrik sayılır.

             2. Suç yapılmışsa muharrik kısa hapis cezasiyle
cezalandırılır.

             3. Suç teşebbüs derecesinde kalmışsa muharrik üç aydan iki
seneye ve seferberlikte altı aydan beş seneye kadar hapsolunur. Ceza
herhalde müteşebbisin cezasından şiddetli olmaz.

             4. Suç yapılmışsa, muharrik cürme şerik olur.

             *İsyan muharriki ve cezası    *

             **Madde 94 –** 1. Birden ziyade askeri şahısları hep
birlikte amire veya mafevka itaatsizliğe veya mukavemete veyahut fiilen
taarruza sevk ve tahrik eden isyan muharriki sayılır. Suç yapılmamış
veyahut yapılmağa teşebbüs edilmemişse isyan muharriki beş seneden az
olmamak üzere ağır hapis cezasiyle cezalandırılır.

1126

 

             2. Tahrik sebebiyle, askeri hizmete ehemmiyetli bir zarar
gelmişse isyan muharriki on seneden az olmamak üzere ağır hapisle
cezalandırılır.

             3. Seferberlikte isyan muharriki ölüm cezasiyle
cezalandırılır.

             *Hilafı salahiyet askerlik işleri için toplananlar ve
müzakere yapanların cezaları *

             **Madde 95 – (Değişik: 25/5/1972 - 1590/1 md.)**

             1. Hakkı ve görevi olmadığı halde askeri muamelat,
teşkilat, harekat, tesisat veya tertibata müteallik işler hakkında :

             a) Müzakere veya istişare için asker kişileri toplıyan,

             b) Birlikte beyanat veya şikayette bulunmak üzere imza
toplıyan,

             c) Birlikte beyanat veya şikayette bulunan,

             d) Her ne suretle olursa olsun gösteri veya tezahüratta
bulunan,

             Kim olursa olsun altı aydan üç seneye kadar hapsolunur.

             2. (a) fıkrasında yazılı toplantıya bilerek katılanlar ile
(b) fıkrasında yazılı beyanat ve şikayetlere imza koyanlar altı aya
kadar hapsolunur.

             3. Kendisine özel bir mezuniyet verilmediği halde, görevi
ve sıfatı icabı muttali olduğu askeri muamelat, teşkilat, harekat,
tesisat veya tertibata müteallik işler hakkında beyanat veren, yazı
yazan veya sair surette açıklamada bulunanlar her kim olursa olsun,
fiili daha ağır bir cezayı gerektirmediği takdirde altı aydan üç seneye
kadar hapsolunur.

             4. Astlık - üstlük münasebetlerini zedelemeye, amir veya
komutanlara karşı güven hissini yok etmeye matuf olarak alenen tahkir
veya tezyif edici fiil ve harekette bulunanlar altı aydan üç seneye
kadar hapsolunur.

             5. Bu maddede yazılı suçların basın yoliyle işlenmesi
halinde ceza artırılarak verilir.

             6. Bu maddenin 3 ve 4 üncü fıkralarında yazılı suçlar
hakkındaki soruşturma icrası Milli Savunma Bakanının iznine tabidir.

             *Askerlikten soğutanların cezaları:*

*            * **Madde 96 – **1. Arkadaşlarını sözle hoşnutsuzluğa
kışkırtan kısa hapis ile veya üç seneye kadar hapis ile cezalandırılır.
^(1)^

             2. Kışkırtma umuma teşhir olunmuş yazı, resim veya sair
teşhir vasıtalariyle veyahut seferberlikte yapılmışsa faili üç aydan beş
seneye kadar hapsolunur.

             *Fesat ve cezası :*

*            * **Madde 97 –** 1. Birden ziyade askeri şahıslar bir amire
veya mafevka hep birlikte itaatsizlik veya mukavemet veya fiilen taarruz
etmek (M. 86, 90, 91) için ittifak ederlerse fesat sayılır ve ceza,
ittifak edenlerin yapmak için ittifak ettikleri cürme tatbik edilecek
kanun maddesine göre tayin ve ölüm ile müebbet ağır hapisten başka
hallerde üç aydan iki seneye kadar artırılır.

             2. İttifak edenler eğer suçu işlerse ceza ölüm ve müebbet
ağır hapisten başka hallerde 50 nci madde mucibince arttırılır.

             *Fesadı haber vermeyenlerin cezası *

*            * **Madde 98 – **Fesat hakkında bir suretle haber alıpta
fesada veya fesadın fiile çıkmasına mani olacak kadar vaktiyle malümat
vermekte ihmal eden fesat, fiile çıktığı surette üç seneye kadar
hapsolunur.

——————————

(1)    Bakınız : Anayasa Mahkemesinin 28/6/1966 tarih ve E. 1963/132, K.
1966/29 sayılı Kararı (27/6/1967 tarih ve 12632 sayılı Resmi Gazete)

1127

 

             *Fesadı haber verenlerin cezadan kurtulması*

             **Madde 99 – **Fesat için ittifak edenlerden biri, başka
suretle malümat almadan fesadın fiile çıkmasına mümanaat mümkün olacak
hal ve zamanda haber verirse, cezadan kurtulur.

             *Askeri isyan ve cezası *

             **Madde 100 –** Birden ziyade askeri şahıslar, gürültü
patırdı ile veya alenen toplanarak bir amire veya mafevka itaatsizliğe
veya mukavemet veya fiilen taar-ruza (M. 86, 90, 91) birlikte
kalkışırlarsa "Askeri isyan" sayılır. Toplanmaya iştirakedenlerin her
biri beş seneden ve seferberlikte on seneden az olmamak üzere muvakkat
ağır hapis cezasiyle cezalandırılır.

             *Askeri isyanda önayak olanların cezaları*

                **Madde 101 – ** 1. **(Değişik: 22/1/2004-5078 / 2
md.)** Askerî isyanın (M. 100) reisi veya mürettibi veya ön ayak
olanları ile asilerden amire ve mafevke zorla müessir fiillerde
bulunanlar münferiden yaptıkları suç müebbet ağır hapis cezasını mucip
değilse, on seneden az olmamak üzere muvakkat ağır hapis cezası ile
cezalandırılır.

             2. Askeri isyan, seferberlikte yapılmışsa birinci fıkradaki
suçlulara ölüm cezası verilir.

             *Düşman karşısında askeri isyan suçlularının cezası*

             **Madde 102 – **Askeri isyan (M. 100) düşman karşısında
yapılmışsa isyana iştirak edenlerin hepsine ölüm cezası verilir.

             *Askeri isyan ve fesada iştirak edenlerden nadim olanların
cezalarının azaltılması :*

             **Madde 103 – **1. Bir fesada (M. 97) veya askeri isyana
(M.100) iştirak edipte amirlere veya mafevklere zorla müessir fiiller
yapmadan evvel nedametle intizam ve inzıbata dönenler fesat ve isyanın
reisi veya mürettibi veya önayakları değilseler iki seneye kadar
hapsolunurlar.

             2. Amir veya mafevka zorla müessir fiiller yapılmaksızın
fesat ve isyana iştirak edenlerin hepsi intizam ve disipline dönerlerse
reis veya mürettibi veya önayak olanları bir seneden beş seneye kadar
hapsolunur.

             *Askeri fesat ve isyana iştirak edenlerden önayak sayılacak
diğer askerler*

             **Madde 104 – **Askeri fesat (M. 97) ve isyana (M. 100)
iştirak edenlerden şunlar da reis ve müşevvik cezalariyle
cezalandırılırlar

             A: Amir ve mafevk tarafından şahsına vakı olan itaat emrine
karşı itaatsizlikte söz ile veya fiilen ısrar eden;

             B: Askeri işareti suistimal ederek veya sair işaretler
vererek isyanın vukuunu kolaylaştıran;

             C: Asiler arasında en büyük rütbelisi veya en kıdemlisi
olan;

             *Fesat ve isyan suçlularının cezalarının azaltılması*

             **Madde 105 –** 94, 100, 101 ve 104 üncü maddelerde yazılı
suçlar az vahim oldukları halde 94 üncü maddenin birinci fıkrasında ve
100 üncü maddede yazılı cezalar altı ay ve seferberlikte bir sene hapis
cezasına ve 94 üncü maddenin ikinci ve 101 nci maddenin birinci
fıkrasında ve 104 üncü maddelerde yazılı olan cezalar bir sene hapis
cezasına ve seferberlikte iki sene hapis cezasına ve 102 nci maddede
yazılı ceza az vahim hallerde müebbeden ağır hapis veyahut beş sene den
az olmamak üzere ağır hapis veya hapis cezalarına indirilebilir.

1128

 

             *Askeri karakol ve nöbetçi ve devriyeye taarruz edenlerin
cezaları *

*            * **Madde 106 – (Değişik: 27/6/1932-2034/4 md.)**

             Askeri karakola, nöbetçiye ve devriyeye hakaret eden veya
bunları dinlemiyen veya bunlara mukavemette bulunan yahut fiilen taarruz
eden bu suçları amire karşı yapmış sayılır ve öylece cezalandırılır.

             *Bu fasıldaki cezalar maduna tatbik olunabilmesinin şartı*

*            * **Madde 107 – **Bu fasılda madunlar hakkında tayin edilen
ağır cezaların verilmesi için mafevkın rütbesi ve kıdemi herhangi bir
suretle madunun malümu bulunması şarttır. Madunun mafevkın vaziyetini
bilmediği sabit olursa hakkında tertip olunacak ceza umumi hükümlere
tabidir.

ALTINCI FASIL

Makam ve memuriyet nüfuzunu suiistimal

             *Madununa hizmetle münasebeti olmayan emirler verenlerin ve
mutalebede bulunanların cezası:*

             **Madde 108 – (Mülga: 16/6/1964-477/53 md. delaletiyle 64
md.)**

             *Madununa suç yapmak için emir verenlerin cezası:*

*            * **Madde 109 – **1. Rütbe veya makam ve memuriyetinin
nüfuz ve salahiyetini suistimal ederek madununa bir suçun yapılmasını
teklif eden, amir veya mafevk iki seneye kadar hapsolunur.

             2. Suç yapılır veya yapılmağa teşebbüs edilirse faili
asliye muayyen olan ceza, emir veren hakkında (M. 50) artırılarak
hükmolunur. 

             *Madunun şikayetnamesini saklayan veya geri aldıranların
cezası :*

             **Madde 110 – **Madunların verdikleri şikayetnameleri
saklayanlar veya tehdit ederek geri aldıranlar beş seneye kadar
hapsolunur.

             *Hak edilmemiş veya müsaade olunmamış disiplin cezası
verenlerin cezası:*

             **Madde 111 – **Ceza vermek salahiyetini tecavüz ederek ve
bilhassa hak edilmemiş veya müsaade olunmamış bir cezayı kasten verenler
beş seneye kadar hapsolunur.

             *Askeri mahkemeler üzerinde tesir yapanların cezası*

*            * **Madde 112 – **Memuriyetinin nüfuzunu suistimal ile
askeri mahkemeler üzerinde tesir yapanlar beş seneye kadar hapsolunur.

             *Askeri şahısları mürettep oldukları yerlerden geriye
sevkedenlerin cezası : *

*            * **Madde 113 – **1. Askerlik hizmetine davet edilmiş olan
kimseleri, makbul bir sebep olmaksızın mürettep oldukları mevki ve kıta
ve müessesenin gayrısına sevkeden altı aya kadar hapsolunur.

             2. Seferberlikte bu ceza bir seneden az olmamak üzere
arttırılır.

             *Erleri kanuna muhalif olarak hizmetçiliğe verenlerin
cezası *

             **Madde 114 – (Değişik :25/3/1953 -6078/1 md.)**

             Kanunen emir veya seyis eri almaya hakkı olmayanlara emir
veya seyis eri verenlerle bu emir veya seyis erini alıp istihdam edenler
asker olsun olmasın bir aydan 3 aya kadar hapsolunur.

             Emir veya seyis eri almak hakkını haiz olanlardan kendi
emir veya seyis erini askerlik şeref ve haysiyetine uymayan şekillerde
süfli hizmetlerde çalıştıranlar veyahut bunların vazifesi dışında kendi
sanat, meslek veya şahsi işlerinde çalışmasına müsaade veya müsamaha
edenler bir aydan 6 aya kadar hapsolunur.

1129

 

             Yukardaki haller haricinde askerleri hizmetçiliğe veya sair
suretlerle çalışmaya verenlerle asker olsun olmasın alan veya
çalıştıranlar 2 aydan bir seneye kadar hapsolunur.

             *Memuriyet nüfuzunun sair suretle kötüye kullanılması
^(1)^*

*            * **Madde 115 – (Değişik : 22/3/2000 - 4551/25 md.)** Emir
vermek yetkisini veya memuriyet nüfuzunu kötüye kullanarak mevzuatın
tayin ettiği ahvalden başka bir suretle herhangi bir gerçek veya tüzel
kişi yahut astı hakkında keyfi bir işlem yapan yahut yapılmasını emreden
amir veya üst, bir aydan iki seneye kadar hapis cezası ile
cezalandırılır.

             Bu işlem, siyasi bir amaçla yahut kişisel bir çıkar
sağlamak için yapılmış veya yapılması emredilmiş ise, fiil başka bir suç
oluşturmadığı takdirde altı aydan aşağı olmamak üzere hapis cezası
verilir.

             *Madununa sövüp sayan veya fena muamelede bulunanların
cezası *

*            * **Madde 116 – (Mülga: 16/6/1964 - 477/55 md. delaletiyle
64 md. ile) **

**            ** *Maduna müessir fiiller yapanların cezası*

*            * **Madde 117 – **1. Madununu kasten itip kakan, döven,
veya sair suretlerle cismen eza verecek veya sıhhatini bozacak hallerde
bulunan veyahut tazip maksadiyle madunun hizmetini lüzumsuz yere
güçleştiren veya onun diğer askerler tarafından tazip edilmesine veya
suimuamelde bulunulmasına müsamaha eden amir veya mafevk iki seneye
kadar hapsolunur.

             2. Az vahim hallerde kısa hapis ve erbaş ve er hakkında
katıksız hapis verilir.

             *Müessir fiillerle Madununun vücudunda tahribat yapan veya
ölümüne sebep olan mafevka verilecek ceza*

             **Madde 118 –** 1. 117 nci maddede yazılan fiiller madunun
vücudunda tahrıbatı mucip olmuş ise amir veya mafevk beş seneye kadar
hapsolunur.

             2.Daha ziyade vahim hallerde amir ve mafevk altı aydan beş
seneye kadar hapsolunur.

             3. Fiil taammüden yapılmış ise amir veya mafevk on seneye
kadar ağır hapis cezasiyle cezalandırılır.

             4. Fiil ölümü intaç etmiş ise fail on seneden az olmamak
üzere ağır hapis cezasına mahkum olur.

             *Mafevkin cürüm sayılmıyacak olan fiilleri*

*            * **Madde 119 – (Değişik: 27/6/1932 - 2034/5 md.)**

             1 - Bir madunun fiili taarruzlarını defetmek yahut mübrem
ve müstacel bir zaruret ve tehlike halinde verdiği emirlere itaat
ettirmek için bir mafevk tarafından yapılan müessir fiiller makam ve
memuriyet nufuzunu suistimal telakki edilmez ve suç sayılmaz.

             2 - Bu hüküm harbde veya eşkıya müsademeleri ve isyan yahut
askerlik harekatı ve mücrim takıbatı gibi vazifeler başında mübrem
surette elzem bir itaati temin için başka vasıtalar bulunmadığı takdirde
bir subayın madunun ısrar ve mukavemetine karşı silah kullanmaya mecbur
kalması halinde de caridir.

             3 - Mafevkin, hizmete ve askerliğe dair kusur ve hatalardan
dolayı madunu tenkit ve muanaze etmesi hakaret sayılmaz.

             *Bu fasıldaki suçlarda karakolun vaziyeti *

*            * **Madde 120 – (Değişik birinci cümle: 27/6/1932 - 2034/6
md.)** Bu fasılda yazılı olan suçları yapan bir askeri karakol veya
devriye yahut nöbetçi bu suçları yapan mafevk gibi ceza görür.Bu suçlar
karakol amiri olan mafevka karşı yapılmış ise ceza arttırılır. (M. 50)
119 uncu maddenin hükümleri karakollar hakkında da caridir.

             *Askerliğe ait vesika, evrak, harita ve şekilleri yakanlar*

*            * **Madde 121 –** Askerliğe ve hesap işlerine dair olan
defterleri ve müsveddeleri, vesikaları, hükümlü evrakı, harita ve
şekilleri fena niyetle tahrip eden, yakan, yok eden veya ettiren on
seneye kadar hapsolunur. Bunları muhafaza imkanı olmayıpta düşman eline
geçmesinde düşman için fayda varsa bu fiiller suç sayılmaz.

——————————

(1)    Bu madde başlığı, “Sair hallerde memuriyetin nüfuzunu suistimal
edenlerin cezası” iken 22/3/2000 tarih ve 4551 sayılı Kanunla metne
işlendiği şekilde değiştirilmiştir.

1130

 

YEDİNCİ FASIL

Seferberlikte insanlar ve mallar aleyhine yapılan cürümler

             *Ganimet almak için uzaklaşan, ganimet alan ve aldığı şeyi
teslim etmeyenler:*

*            * **Madde 122 –** 1. Seferberlikte ganimet almak kastiyle
kıtasından uzaklaşan veyahut ganimet hukukuna tabi bir şeyi ganimet
namiyle kendiliğinden temellük eden üç seneye kadar hapsolunur.

             2. Meşru surette aldığı ve fakat teslim ile mükellef
bulunduğu şeyleri teslimden imtina ile temellük eden dahi aynı ceza ile
cezalandırılır.

             *Yağmacılığın tarifi:*

             **Madde 123 – **Harbin mucip olduğu dehşet ve korkudan
istifade veya askeri kuvvetini suistimal ederek:

             A: Ahaliden birinin malını haksız olarak zabt veya bir
kimseyi malını vermeğe icbar eden;

             B: Salahiyeti olmadığı halde ahaliden para veyahut zorla
eşya toplayan veya memur olduğu istimvalin (tekalifi harbiye)
derecesinin kendi menfaatları için aşan yağmacı sayılır.

             C: Alınan eşya erzak, sıhhi levazım, giyecek, ısınılacak
gibi şeyler yeme veya nakil vasıtalarına munhasır kalır ve o andaki
zaruri ihtiyaçlarla mütenasip bulunursa bu hareket yağmacılık sayılmaz.

             *Yağmacılığın cezası:*

*            * **Madde 124 – **Yağmacılık eden her askeri şahıs beş
seneye kadar hapsolunur.

             *Bir kimsenin malını tahrip veya imha edenlerin cezası:*

*            * **Madde 125 – **1. Harb zarureti olmaksızın bir kimsenin
mal ve mülkünü kasten tahrip ve imha edenler ve ağaçları kesenler ve
mahsulat ve mezruata hasar iras edenler ve bunlar için emir verenler
veya müsamahada bulunan amir ve mafevkler iki seneye kadar hapsolunur.Ve
daha vahim hallerde yağmacı sayılırlar. (M. 123)

             2. Yukarıdaki fiilleri yapanlarla emir veren veya müsamaha
eden amir ve mafevkler hakkında Adliye mahkemelerinde alakadarlar
tarafından tazminat davası açılabilir. Ve bu fiilleri yapanlarla emir
veren veya müsamaha eden amir ve mafevkler icabeden tazminatla
müteselsilen mahkum olur.

             *Zorla, müessir fiillere birden ziyade şahısların
iştirakiyle yağmacılık ve cezası:*

             **Madde 126 – **1.Yağmacılık (M. 123) veya yağmacılıktan
sayılan fiiller (M.125) bir şahsa karşı zorla yapılırsa faili on seneye
kadar ağır hapis cezasiyle cezalandırılır. Eğer bu zorluk cismen
tahribatı mucip olursa faili on seneden az olmamak üzere muvakkat ağır
hapis cezasiyle mücazat olunur. Fiil ölümü mucip olursa faili ölüme
mahkum olur; az vahim hallerde müebbet ağır hapis cezası verilir.

             2. Yukardaki fıkrada yazılı yağmacılığa birden ziyade
şahıslar iştirak eylerse reis ve mürettibi ve önayak olanları ölüme
mahkum olur. Diğerleri birinci fıkra mucibince cezalandırılır. Bu
yağmacılıkta bir şahsa karşı müessir fiillerde bulunmaksızın iştirak
edenlere on seneye kadar ağır hapis cezası verilir.

             *Muharebe meydanlarında ölülerin ,esirlerin, yaralıların
mallarına tecavüz edenler:*

*         * **Madde 127 – **1. Haksız  olarak  ve  temellük  kastiyle 
Türkiye  Cumhuriyeti  ve  müttefikleri  ordusundan  muharebe 
meydanlarında  ölü  olarak  kalmış  olanların  eşya  ve  paralarını 
alan   veyahut   muharebe  meydanlarında   veya  yürüyüş  esnasında 
veya  hastanede  veyahut  nakliyat  zamanında  bir  hastanın,  bir 
yaralının   veya  neza-

1131

 

ret ve muhafazası altına verilmiş olan bir harb esirinin bir şeyini alan
veya zorla zapteden veyahut Hilali Ahmer ve Salibi Ahmer'e mensup
sıhhiye müesseselerini yağma ve tahrip eden veya bu bapta teşvikat ve
tahrikat yapan ve emir veren on seneye kadar ağır hapis ile
cezalandırılır. Az vahim hallerde beş seneye kadar hapsolunur.

             2. Nakline memur olduğu yaralıyı bir sebep ve zaruret
olmaksızın terkeden veyahut bir yaralıya işkence eden beş seneye kadar
hapsolunur.

             3. Yaralıyı soymak kastiyle işkence eden veya soyarken
tekrar yaralayan ölüm cezasiyle cezalandırılır.

             Kıtasından geri kalarak ahaliye taaddi edenler :

             **Madde 128 – **1. Mensup olduğu kıtaat veya askeri
heyetten geri kalarak ahaliye taaddi eden altı aydan beş seneye kadar
hapsolunur.

             2. Bu fiile birden ziyade şahıslar iştirak ederek ahaliyi
tazyik etmiş olurlarsa veyahut fiil yağmacılk (M. 123 ve 125) şeklini
almış olursa müştereklerden her biri on seneye kadar ağır hapis
cezasiyle cezalandırılır.

             *Fiillerin Türk vatandaşlarına karşı yapılmasının cezası :*

*            * **Madde 129 – **123, 124, 125, 126 ve 128 inci maddelerde
yazılı olan fiiller Türk vatandaşlarına karşı yapılırsa ceza arttırılır.
(M. 50) Eğer ceza Türk Ceza Kanununda daha şiddetli ise o kanun
hükümleri tatbik olunur.

SEKİZİNCİ FASIL

Mallara karşı yapılan diğer cürümler

             Hizmete mahsus eşyayı tahrip ve terk ve kaybedenler:

*            * **Madde 130 – (Değişik : 22/3/2000 - 4551/26 md.)**

**            ** Askeri eşyayı kasten terk veya kısmen yahut tamamen
tahrip eden, özürsüz kaybeden veya harabolmasına sebebiyet veren veya
özel menfaati için kullanan asker kişiler, eşyanın değeri, önemi,
meydana gelen hasarın miktarı ve fiilin işleniş şekline göre üç aydan
iki seneye kadar hapis cezası ile cezalandırılırlar.

             Suç konusu eşya; silah, mühimmat, savaş aracı veya gereci
ise ceza artırılır.

             Kaybedilen, kasten terk veya kısmen yahut tamamen tahrip
edilen veya harabolmasına sebebiyet verilen eşyanın ödettirilmesine de
ayrıca hükmolunur.

             *Eşyayı ve malları çalan, satan, rehine veren ve alanlar
^(1)^*

*            * **Madde 131 – (Değişik : 11/12/1935 - 2862/10 md.)**

**            ** 1 - Askeri bir hizmet yaparken veya vazifeyi suistimal
ederek bir hizmet veya vazifeden ötürü tevdi veya emanet edilmiş olan
para veya kıymeti ne olursa olsun bir eşyayı yahut kendisine tevdi veya
emanet edilmiş olmasa bile her türlü askeri erzak, eşya ve hayvanları
çalanlar veya zimmetine geçirenler, yahut ihtilas edenler veya satanlar,
yahut rehine verenler ve bunları bilerek satın alanlar veya rehin kabul
edenler veya gizliyenler beş seneye kadar ağır hapis cezasile
cezalandırılırlar.

             **(Değişik : 22/3/2000 - 4551/27 md.)** Az vahim hallerde,
altı aydan üç seneye kadar hapis cezası hükmolunur.

             Çalınan veya rehin edilen mallar bulunursa geri alınır. Yok
edilen eşya, hayvan ve sairenin değerlerinin ödettirilmesine de
hükmolunur.

             2 - Yukarıki fıkrada yazılı fiiller silah, cephane veya her
hangi bir müdafaa vasıtasına taallük ederse ceza arttırılır.

             3 - Yukarıki iki fıkrada yazılı fiiller seferberlikte
yapılırsa yapanlar hakkında on seneden aşağı olmamak üzere ağır hapis,
az vahim hallerde iki seneden aşağı olmamak üzere beş seneye kadar ağır
hapis cezası verilir.

——————————

(1)    Maddenin matlabındaki "Askeri" kelimesi 27/6/1932 tarih ve 2034
sayılı Kanunun 7. maddesi ile kaldırılmıştır.

1132

 

             *Üstünün, astının veya arkadaşının bir şeyini çalanlar
^(1)^*

*            * **Madde 132 – (Değişik : 22/3/2000 - 4551/28 md.)**

**            ** Bir üstünün, arkadaşının veya astının bir şeyini çalan
asker kişiler, altı aydan beş seneye kadar hapis cezası ile
cezalandırılırlar.

             *Bozuk ölçü kullananlar:*

*            * **Madde 133 – **Bir terazi veya kantar veya herhangi bir
ölçüyü ayarı bozuk olduğunu bilerek askeri bir hizmetin ifasında
kullananlar, iki seneye kadar hapsolunur.

DOKUZUNCU FASIL

Hizmet ve vazifenin ihlali

             *Hakikata muhalif rapor layiha sair evrak tanzim ve ita
edenler:   *

*            * **Madde 134 –** 1. Hizmete veya tevdi edilen bir vazifeye
mütaallik olarak kasten hakikata muhalif rapor veya takrir veya layiha
ve sair resmi evrak tanzim eden ve veren veyahut bunların hakikata
muhalif olduğunu bilerek mafevklere takdime delalet eden altı aydan üç
seneye kadar hapis ile cezalandırılır.

             2. **(Mülga : 22/3/2000 - 4551/38 md.)**  

             *Rüşvet:*

             **Madde 135 – **Askeri şahıslardan herhangi biri Türk Ceza
Kanununun 3 üncü babının 3 üncü faslında yazılı suçlardan birini işlerse
o fasıldaki cezalarla cezalandırılır.

             *Dikkatsizlik edenler : *

             **Madde 136 – **1. Her kim askeri karakolun veya müfrezenin
veyahut hususi bir vazife ile mükellef olan bir kısım askerin kumandanı
veya subaylarından veyahut nöbetçi iken kasten veya tekasülünden :

             A: Kendisini verilen vazifeyi yapmayacak hale korsa;

             B: Nöbet mahallini terkederse yahut verilen sair talimata
mugayir hareket ederse;

             C: Her iki halde de bir mazarratı mucip olursa on dört
günden az olmamak üzere katıksız hapis veya iki seneye kadar hapis ile
cezalandırılır. ^(2)^

             2. Yukarıki fıkrada yazılı suç seferberlikte yapılmışsa
suçlu altı aydan az olmamak üzere hapis, düşman karşısında ölüm, az
vahim hallerde bir seneden az olmamak üzere muvakkat veya müebbet ağır
hapis ile cezalandırılır.

             3. 2 nci fıkrada yazılı suç dolayısiyle ehemmiyetli bir
zarar tehlikesi zuhura gelmişse üç aydan aşağı olmamak üzere hapis, bu
tehlike düşman karşısında olduğu takdirde suçluya bir seneden az olmamak
üzere ağır hapis cezası verilir.

             *Tekasül dolayısiyle esliha ve harb malzemesinden bir şeyin
hasara uğramasına sebep olanlar: *

             **Madde 137 – **Vazife veya hizmette tekasül dolayısiyle
bir gemi veya tayyarenin veya esliha ve harb malzemesinden birinin
mühimce hasara uğramasına sebep olan kısa hapis veya üç seneye kadar
hapsolunur. 

             *Askeri mahkeme işine sekte verenler :*

*            * **Madde 138 – **Askeri mahkemelerin vazifelerini ve
muamelelerini makbul sebeb olmaksızın geciktiren altı aya kadar
hapsolunur.

             *Suç yapılmasına göz yumanlar:*

*            * **Madde 139 – **Bir askeri karakolun veya bir müfrezenin
veya hususi bir vazife ile mükellef olan bir kısım askerin kumandanı
iken veyahut subaylarından veya nöbetçi iken mani olabileceği ve
vazifeten men'e mecbur bulunduğu bir suçun yapılmasına göz yumarsa fiili
kendisi yapmış gibi ceza görür.

——————————

(1)    Bu madde başlığı, “Mafevkının, arkadaşının, madununun bir şeyini
çalanlar” iken, 22/3/2000 tarih ve 4551 sayılı Kanunla metne işlendiği
şekilde değiştirilmiştir.

(2)    Her ne kadar 16/6/1964 tarih ve 477 sayılı Kanunun 56. maddesi
ile aynı fiil cezalandırılmış ise de, öngörülen ceza miktarı hizmetin
aksamamış veya maddi bir zarar doğmamış olması keyfiyetine göre
düzenlenmiş olduğundan metin muhafaza edilmiştir.

1133

 

             *Mahsup ve mevkufları firar ettirenler:*

*            * **Madde 140 – **Bir mevkuf veya mahpusu muhafaza ve
nezarete memur olupta kasten kaçıran veya firarını kolaylaştıran veyahut
amiri tarafından emrolunduğu veya vazifeten mecbur bulunduğu halde bir
diğerini tevkif ve hapsetmiyen Türk Ceza Kanununun 301, 302, 303,
304,305, 306 ve 307 nci maddeleri mucibince ceza görür.

             *Erzak tağşiş edenler :*

*            * **Madde 141 –** Askeri tayınattan olan her nevi zehair ve
erzakı tağşiş veya tebdil eden veya ettiren veya bu suretle tağşiş veya
tebdil olunmuş zehair ve erzakı bilerek tevzi eden veya ettiren üç
seneye kadar hapsolunur.

             *Bozuk erzaktan tayınat verenler :*

*            * **Madde 142 – **Askeri tayınatı çürümüş bozulmuş zahire
ve erzaktan veren veya verdiren iki seneye kadar hapsolunur.

             *Şartnameye aykırı mal ve hizmet kabul etmek ^(1)^*

*            * **Madde 143 – (Değişik : 22/3/2000 - 4551/29 md.)**
Sözleşmeye bağlanmış yiyecek, giyecek, teçhizat veya diğer mal ve
hizmetler ile her nevi imalat ve inşaatı, sözleşmeye ilişkin şartname ve
numulerine uymadıkları halde kabul eden veya ettirenler üç yıldan az
olmamak üzere hapis cezası ile cezalandırılırlar.

             Fiil ceza kanunlarına göre daha ağır bir suç teşkil
ediyorsa, ceza o kanuna göre tayin edilir.

             Kabul edilen veya ettirilen eşya; silah, mühimmat, savaş
aracı veya gereci ise veya suç seferberlik veya savaş halinde işlenmişse
ceza artırılır.

             *Umumi surette ihmal ve tekasül :*

*            * **Madde 144 – **Kendisine tevdi edilen askeri bir işin
ifasında bu kanunda yazılı hallerden başka Türk Ceza Kanunu mucibince
cezayı mucip ihmal ve tekasül gösteren ve vazifesini suiistimal eden o
kanun mucibince cezalandırılır. (T.C.K.B: F:4)

ONUNCU FASIL

Askeri disiplini bozan sair fiiller

Madununa nezarete ihmal edenler, madunun suçları hakkında takibatta
bulunmayanlar : ^(2)^

             **Madde 145 – **(…) ^(2)^ ** **veya bu fiiller hakkında
kasten kanuni takibatta bulunmayan mafevk kısa hapis ile veya altı aya
kadar hapis ile cezalandırılır. ^           ^

**            ** *Başkasının yaralanmasına ve ölmesine sebep olanlar :*

*            * **Madde 146 – **Silahları ve cephanesi hakkında
dikkatsizlik ve nizamlara ve emirlere talimatlara riayetsizlik
dolayısıyla başkasının yaralanmasına veya ölmesine sebep olanlar
hakkında Türk Ceza Kanununun 455 ve 459 uncu maddelerine göre ceza
verilir.

             *İzinsiz evlenenler :*

*            * **Madde 147 – (Değişik: 22/12/1934 - 2632/2 md., Mülga:
11/12/1935 - 2862/14 md.; Yeniden Yürürlük 29/1/1936 - 2908/1 md.)**
İzin alması icap eden askeri şahıslardan izinsiz evlenenler bir seneye
kadar hapsolunurlar.

             Evlenmeleri kanuna göre yasak olan askeri şahıslardan
evlenenler üç aydan bir seneye kadar hapsolunurlar.

——————————

(1)    Bu madde başlığı, “Mükavelename hilâfında eşya ve taahhüdat kabul
edenler” iken 22/3/2000 tarih ve 4551 sayılı Kanunla metne işlendiği
şekilde değiştirilmiştir.

\(2)   Bu maddenin “Maduna nezaret vazifesinde ihmal ve tekasül eden,
madunun suçlarını haber vermeyen” kısmı; 16/6/1964 tarihli ve 477 sayılı
Disiplin Mahkemeleri Kuruluşu, Yargılama Usulü ve Disiplin Suç ve
Cezaları Hakkında Kanunun 54 üncü maddesiyle disiplin suçu haline
dönüştürülmüş ve  sözkonusu Kanunun 64 üncü maddesiyle yürürlükten
kaldırılmıştır.

 

1134

 

             *Siyasi faaliyetlerde bulunanlar ^(1)^*

             **Madde 148 – (Değişik : 22/3/2000 - 4551/30 md.)**

**            ** Askeri şahıslardan;

             A) Siyasi bir partiye üye olmak için müracaat eden veya
herhangi bir suretle siyasi partilere girenler,

             B) Siyasi amaçla toplantı yapan veya aynı amaçla siyasi
gösterilere katılanlar,

             C) Siyasi amaçla nutuk söyleyen, demeç veren, yazı yazan
veya telkinde bulunanlar,

             D) Siyasi toplantılara resmi veya sivil kıyafetle
katılanlar,

             E) Herhangi bir sebeple yalnız veya toplu olarak siyasi
mahiyette beyanname hazırlayan, hazırlanmış beyannameyi imzalayan,
imzalatan veya yayın organlarına ulaştıran veya dağıtanlar,

             Fiil daha ağır bir cezayı gerektirmediği takdirde, bir
aydan beş yıla kadar hapis cezası ile cezalandırılırlar.

             Bu cürünler, seferberlikte işlenirse ceza iki misli olarak
hükmolunur.

             *Müsaadesiz hayri cemiyetlere girenler :*

*            * **Madde 149 – (Mülga : 16/6/1964 - 477/60 md. delaletiyle
64 md. ile) (22/3/2000 - 4551/38 md.)**

ON BİRİNCİ FASIL

Askerlik haysiyetine ve şerefine dokunan suçlar ve cezaları

             *Şeref ve haysiyete dokunan fiiller ve cezaları : *

*            * **Madde 150 – **1. A: Asarı gizlenemeyecek derecede
sarhoş olanlar ;

             B: Askeri elbise ile umumhanelere, kumarhanelere veya sair
haysiyete dokunan mahallere giren;

             C: Askeri elbise ile halk nazarında mayup görülen
kimselerle bilerek refakat eden askeri şahıslar bir aydan altı aya kadar
hapsolunur.

             2. Az vahim hallerde kısa hapis cezası verilir. ^(2)^

——————————

(1)    Bu madde başlığı, 22/3/2000 tarih ve 4551 sayılı Kanunla metne
işlendiği şekilde değiştirilmiştir.

(2)    Her ne kadar 16/6/1964 tarih ve 477 sayılı Kanunun 58. maddesi
ile aynı fiil cezalandırılmış ise de, 58. maddede bu maddenin A ve B
bentlerinde zikredilen fiiller cezalandırılmış, C bendindeki fiil
hakkında anılan maddede hiç bir ceza öngörülmemiş bulunduğundan sözü
edilen Kanunun 64. maddesi gereğince ilga edilmiş olduğunun belirtilmesi
yerine metnin muhafaza edilmesi ve yorumunun uygulayıcılara bırakılması
tercih edilmiştir. Bu konuda Bkz.: Anayasa Mahkemesinin 28/6/1966 tarih
ve E. 1963/132, K. 1966/29 sayılı kararı (27/6/1967 tarih ve 12632
sayılı Resmi Gazete)

1135

 

             3. **(Ek: 22/12/1934 - 2632/4 md.; Mülga: 11/12/1935 -
2862/14 md. Yeniden Yürürlük: 29/1/1936 - 2908/1 md.; Mülga: 9/7/1956 -
6781/1 md.)**

             *Kumar oynayanlar :*

*            * **Madde 151 – **Kumar oynayan askeri şahıslar birinci
defasında bir aya ve tekerrüründe altı aya kadar hapsolunur. ^(1)^

             *Irza ve iffete tecavüz edenler :*

             **Madde 152 – (Mülga : 22/3/2000 - 4551/38 md.)**

             *İffetsiz bir kimse ile evlenen veya böyle bir kimse ile
yaşayanlar ^(2)^*

*            * **Madde 153 – (Değişik :22/3/2000 - 4551/31 md.) **

**            ** İffetsizliği anlaşılmış olan bir kimse ile bilerek
evlenen veya evlilik bağını devam ettirmekte veya böyle bir kimseyi
yanında bulundurmakta veya karı koca gibi herhangi bir kimse ile
nikahsız olarak devamlı surette yaşamakta ısrar eden asker kişiler
hakkında Türk Silahlı Kuvvetlerinden çıkarma cezasına, erbaşlar hakkında
rütbenin geri alınmasına hükmolunur.

             Bir kimseyle gayri tabii mukarenette bulunan yahut bu fiili
kendisine rızasıyla yaptıran asker kişiler hakkında, fiilleri başka bir
suç oluştursa bile, ayrıca Türk Silahlı Kuvvetlerinden çıkarma cezası,
erbaşlar için rütbenin geri alınması cezası verilir.

             *Talebelik hukukunun zıyaını mucip haller :*

             **Madde 154 – (Mülga : 22/3/2000 - 4551/38 md.)**

DÖRDÜNCÜ BAP

Yalnız harb zamanında askeri kanunlara tabi şahıslar hakkındaki hükümler

                                Orduya mensup olmayanlar hakkında bu
kanunun tatbikı:

*            * **Madde 155 – **Türkiye Cumhuriyetine karşı vukubulan bir
harbde herhangi bir hizmet veya mukavele ve taahhüt ve her hangi bir
sebep ve suretle muharip Türk ordusu nezdinde bulunan veya orduyu takip
eden şahıslar hakkında bu kanun hükümleri ve bilhassa harb hükümleri
cari olur.

             *Bir kıtanın hizmetinde bulananların mukavelelerinin dahi
askeri mahkemelerce feshi : *

*            * **Madde 156 – **Muharip askeri bir kıtaya hizmet veya
mukavele ile münasebeti olanların mahkum oldukları cezalarla birlikte bu
hizmet ve mukavelenin feshine de askeri mahkemelerce hükmolunabilir.

 

 

 

 

 

——————————

(1)    Bu maddedeki kumar oynamak fiili 16/6/1964 tarih ve 477 sayılı
Kanunun 59. maddesinde cezalandırılmış ise de, aynı suçun tekerrüren
işlenmesi durumunda herhangi bir ceza öngörülmemiş olduğundan sözü
edilen kanunun 64. maddesi gereğince ilga edilmiş olduğunun belirtilmesi
yerine metnin muhafaza edilmesi ve yorumun uygulayıcılara bırakılması
tercih edilmiştir.

(2)    Bu madde başlığı, “İffetsiz bir kadınla evlenen veya böyle bir
kadını tutanlar” iken 22/3/2000 tarih ve 4551 sayılı Kanunla metne
işlendiği şekilde değiştirilmiştir.

1136

 

             *Muharip orduda bulunan yabancı subaylara bu kanunun
tatbikı : *

             **Madde 157 – **Muharip Türk ordusu nezdinde bulunmalarına
müsaade edilmiş olan yabancı subaylar Türkiye Cumhuriyeti Hükümetince
hususi mukarrerat yapılmamışsa Türk subayları hakkındaki hükümlere
tabidirler. Bu subayların refakatlerinde bulunan şahıslar hakkında 155
inci madde hükmü tatbik olunur.

             *Harb esirleri hakkında bu kanunun tatbikı :*

*            * **Madde 158 – (Değişik: 15/6/1942 - 4257/1 md.)**

**            ** 1- Harb esirleri bir suç işlerlerse rütbelerine göre bu
kanun mucibince cezalandırılırlar.

             2 - Harb esirleri arasında astlık ve üstlük münasebetleri
esaret hali başladıktan sonra cari değildir. Bunlar arasında astlık ve
üstlük münasebetleri salahiyetli komutanlar tarafından verilen emirle
teessüs edebilir.

             *Muharebe meydanında hiyanet ve muhariplerin mallarına
tecavüz edenler hakkında bu kanunun tatbikı :*

             **Madde 159 – **Türkiye Cumhuriyetine karşı ilan edilmiş
olan bir harbde gerek bir Türk gerek bir yabancı 55, 56 ve 127 nci
maddelerde beyan edilen suçları yaparsa bu maddelerde yazılı cezalarla
cezalandırılırlar.

             *Harekat mıntakasında askere tecavüz edenler :*

*            * **Madde 160 – **İlan olunan harekat mıntakasından asker
ve jandarma subay ve erbaşına ve erine karşı 91 inci maddenin 3 ve 4
numaralı fıkralarında yazılı suçları yapan şahıslar hakkında o maddedeki
cezalar tatbik olunur.

             *Yabancı memlekette Türkiye askerlerine, memurlarına
makamlarına karşı cürüm işleyenler :*

             **Madde 161 – **Türkiye Cumhuriyeti askerleri tarafından
işgal edilen bir yabancı memlekete gerek Türk, gerek bir yabancı Türkiye
kıtaatı askeriyesinden birine veya bunlara mensup olanlara veyahut
Türkiye Hükümetinin nasbettiği memurları ile makamlarına karşı Türkiye
kanunları ve nizamnamelerinin cezayı mucip gördüğü bir fiili yaparsa bu
fiil Türkiye Cumhuriyeti topraklarında yapılmış sayılır.

1137

 

İKİNCi KISIM

Disiplin cezaları

BİRİNCİ BAP

Disiplin cezalarının şümulü

             *Disiplin tecavüzü ve kabahat :*

*            * **Madde 162 – **1 - Aşağıdaki yazılı fiilleri işleyenler
amirleri tarafından salahiyet dairesinde cezalandırılabilirler.

             A: Disiplin tecavüzü: Askeri terbiyeyi, disiplini bozan ve
hiç bir Ceza Kanununun maddelerine uymayan fiiller ve tekasüller;

             B:  Kabahatler: Askeri Ceza Kanununun 18 inci maddesinde
yazılı olan fiillerin hafif halleri;

             2 - B fıkrasında gösterilen bir kabahatin disiplin
cezasiyle cezalandırılması veya mahkemeye tevdii disiplin amirinin
reyine ve takdirine bağlıdır.

             *Disiplin cezalarının verilmesi :*

**             Madde 163 – **1 - Disiplin cezaları fiilin kast veya
kayıtsızlıkla vukuu halinde verilebilir.

             2 - Disiplin tecavüzlerinde, disiplin amiri ceza verip
vermemekte salahiyeti dahilinde takdir hakkını haizdir.

             3 - Disiplin kabahatlerinde ceza mutlaka verilecektir.

             *Disiplin cezasiyle cezalandırılanlar :*

             **Madde 164 – (Değişik: 15/6/1942 - 4257/1 md.)**

             Disiplin cezaları aşağıda yazılı olanlara verilir :

             A) Askeri şahıslar;

             B) Bir harb esnasında bir hizmet veya mukavele ve taahhüt
ile veya herhangi bir sebep ve suretle muharip Türk ordusu nezdinde
bulunan ve orduyu takip eden şahıslar;

             C) Harb esirleri;

             D) Herhangi bir suretle askeri makamlarca göz altına alınan
yabancı Devlet ordu mensuplariyle diğer şahıslar.

İKİNCİ BAP

Disiplin cezaları

I - DİSİPLİN CEZALARlNlN NEVİLERİ

             *Disiplin cezalarının nevileri :*

*            * **Madde 165 – (Değişik : 22/3/2000 - 4551/32 md.)**

             Askeri şahıslar hakkında verilebilecek disiplin cezaları
şunlardır:

             A) Subaylar, astsubaylar, Milli Savunma Bakanlığı ve Türk
Silahlı Kuvvetlerinde görevli Devlet Memurları, uzman jandarmalar ve
uzman erbaşlar hakkında:

             1. Uyarı.

             2. Aylık Kesilmesi : Ek göstergeler dahil, cezalının brüt
aylığının 1/30 - 1/8 arasında kesinti yapılmasıdır.

             3. Göz Hapsi : Dört haftaya kadar.

             4. Oda Hapsi : Dört haftaya kadar.

1138

 

             Milli Savunma Bakanlığı ve Türk Silahlı Kuvvetlerinde
görevli Devlet memurlarına, sadece amire saygısızlık ve emre itaatsizlik
suçlarından dolayı disiplin cezası verilebilir. Disiplin bozucu diğer
eylemleri hakkında ilgili kanun hükümleri uygulanır.

             B) Askeri öğrenciler hakkında :

             1. Uyarı.

             2. İzinsizlik : Altı haftaya kadar.

             3. Oda Hapsi : Dört haftaya kadar.

             C) Erbaşlar ve erler hakkında :

             1. İzinsizlik : Sekiz haftaya kadar.

             2. Sıra Harici Hizmet : Dört haftaya kadar.

             3. Oda Hapsi : Dört haftaya kadar.

             4. Rütbenin geri alınması (Erbaşlar için).

             *Disiplin cezalarının nasıl verileceği :*

             **Madde 166 – **A:  Maduna hatalarını göstermek veya
bunları tenkid ve muaheze etmek cezadan sayılmaz.

             B : **(Değişik : 22/3/2000 - 4551/33 md.)** Aylık
kesilmesi, tam lira üzerinden yapılır. Kesinti miktarı onmilyon liradan
az olamaz. Hapis cezaları tam gün üzerinden tayin edilir. Bir günden
aşağı hapiz cezası olamaz.

             C: Bu kanunun 18. maddesine göre verilecek cezalarda amir
cezanın nev'ini ve derecesini tayin için bu kanunun maddelerinde yazılı
cezalardan ayrılamaz. 

             *Cezaların içtima hali :*

*            * **Madde 167 – **A:  Disiplini bozan bir kabahat yalnız
bir amir tarafından ve bir disiplin cezası ile cezalandırılır.

             B: Müstakil ve mütaaddit kabahatlerden dolayı içtima eden
kısa hapis cezaları hakkında bu kanunun 43 üncü maddesinin 2 ve 3
numaralı fıkraları mucibince umumi bir ceza verilir. Verilmiş olan bir
disiplin cezası, ikmal, tecil veya verilmeden evvel yeni fiillerden
dolayı ceza verileceği zaman aynı kaideler tatbik olunur.

             C: İçtima eden hapis cezaları müstakil ve mütaaddit
disiplin tecavüzlerinden veyahut kısmen disiplin tecavüzlerinden ve
kısmen de disiplin kabahatlerinden ileri gelmiş ise cezalar ayrı ayrı
verilir.

             D: A ve B fıkralarına nazaran verilecek umumi cezalar 171
inci madde mucibince disiplin amirinin salahiyeti olan dereceyi geçmez
C. fıkrasına göre ayrı ayrı verilecek cezalarda, disiplin amiri 171 inci
maddeye göre salahiyeti dairesinde olan cezaları, gerek, disiplin
tecavüzlerinden ve gerek disiplin kabahatlerinden dolayı son hadde kadar
verebilir. Şu kadar ki bu ayrı cezaların yekünu altı haftayı geçemez. Bu
sebeple icabı halinde disiplin tecavüzlerine ait olan cezadan altı
haftadan fazla miktarı indirilir.

             E: İzinsizlik ve maaş kat'ı başka cezalar ile birleşirse
her biri ayrı ayrı tatbik olunur.

II - CEZA VERMEK SALAHİYETİ

A - Umumi surette

             *Disiplin cezası vermeğe salahiyetli amirler :*

*            * **Madde 168 – **1 - Her amir emri altındaki şahıslara
disiplin cezaları vermeğe salahiyetlidir.

             2 - Disiplini bozan hareketten sonra fail merbut bulunduğu
takım ve kıta ve saireyi değiştirmiş ise, disiplin amiri, yeni amirdir.

1139

 

             *Disiplinin temini için tevkif salahiyeti :*

*            * **Madde 169 – **168 inci madde hükümlerini bozmamak
şartiyle, her mafevk emir altında olmayanları da disiplinin temini için
muvakkat olarak tevkif etmeğe veya ettirmeğe salahiyetlidir. Ancak bu
tevkif keyfiyeti gün ve saatiyle derhal mevkufun disiplin amirine
bildirilmelidir.

*             Ceza vermek salahiyeti olan en yakın amir ile daha yüksek
amirlerin ceza vereceği haller : *

             **Madde 170 – **Cezayı en yakın disiplin amiri verir; daha
yüksek disiplin amiri aşağıdaki hallerde doğrudan doğruya cezayı
verebilir.

             1 - Fiil gözü önünde olmuş ise;

             2 - Fiil resmi vekar ve makamına karşı yapılmış ise;

             3 - Karar vermek veyahut cezanın derecesini tayin etmek
için kendisine arz edilmiş ise;

             4 - Fiil emri altında bulunan muhtelif kıt'alara mensup
mütaaddit şahıslar tarafından yapılmış ise;

             5 - Fiil küçük mafevk tarafından, haber almasına rağmen,
cezasız bırakılmış ise;

             6 - Ceza görecek olan şahsın en yakın disiplin amiri
bulunmaz ise;

             *Disiplin amirlerinin ceza salahiyeti :*

             **Madde 171 – **Disiplin amirlerinin ceza vermek
salahiyetleri merbut cetvelde gösterilmiştir.

 

1140

1141

 

             Disiplin amirlerine vekalet edenler ^(1)^

             **Madde 172 – (Değişik : 22/3/2000 - 4551/35 md.)**
Disiplin amirleri vekil dahi olsalar, vekalet ettikleri kadroda
gösterilen rütbenin ceza verme yetkisini haizdirler.

ÜÇÜNCÜ BAP

Askeri adli hakim, memurların disiplin cezaları

             Askeri adli hakim ve memurlara verilecek cezalar :

             **Madde 173 – (Değişik: 11/12/1935 - 2862/12 md.)**

             1 – Askeri disiplin amirleri, askeri memurlara, maktu ve
daimi ücretli veya maaşlı olarak ordu hizmetinde bulunan müstahdemlere
salahiyetli oldukları disiplin cezalarını verebilirler.

             2 - Askeri, adli hakim ve memurlar kendi maiyetlerinde
bulunan madunlarına maaşça muadili oldukları subaylar derecesinde
disiplin cezaları verebilirler.

             3 - **(Mülga: 26/10/1963 - 357/41 md.) (2)**

DÖRDÜNCÜ BAP

                            Orduyu takip edenlerle harb esirlerine
verilecek disiplin cezaları

             Disiplin cezalarının tatbikı sureti :

             **Madde 174 – (Değişik: 15/6/1942 - 4257/1 md.)**

             1 - 164 üncü maddenin B, C ve D fıkralarında  yazılı olan
şahıslar hakkında bu kanunun ikinci kısmının askerler hakkındaki
hükümleri tatbik olunur.

             Maaş kat'ı cezası, maaş alanların maaş ve yevmiyelerine
göre hesap olunur.

             2 - Asker olmıyan şahıslara verilecek cezalar içtimai
mevkilerine göre tayin olunur.

             3 - Kadınlar hakkında katıksız hapis cezası tatbik
olunamaz.

BEŞİNCİ BAP

Disiplin cezalarının verilmesi ve infazı

I - CEZANIN VERİLMESİ

             Failin müdafaa hakkı :

             **Madde 175 –** Disiplin amiri cezayı vermeden evvel faile
kendini müdafaa etmeğe müsaade eder.

             Cezanın şiddetli verileceği haller :

             **Madde 176 –** Cezayı hafifleten sebepler mevcut olmadığı
surette ceza şiddetli verilir.

             Mevkufiyetin cezaya mahsubu

             **Madde 177 –** Disiplin amiri, suçlunun mevkuf olduğu
müddeti, cezaya mahsup eder.

             Mafevka arzedilecek cezalar :

             **Madde 178 –** Disiplin cezaları vermeğe salahiyetli
mafevk, suçlunun disiplin cezalariyle cezalandırılmasını muvafık görüpte
derecesini salahiyetinden yüksek bulursa, keyfiyeti bir derece mafevkine
arzeder.

——————————

(1)    Bu madde başlığı, “Kıta kumandanlarına vekalet edenlerin
salahiyeti” iken 22/3/2000 tarih ve 4551 sayılı Kanunla metne işlendiği
şekilde değiştirilmiştir.

(2)    Anayasa mahkemesinin 28/6/1966 tarih ve E. 1963/132, K. 1966/29
sayılı kararında belirtildiği üzere bu fıkra 26/10/1963 tarih ve 357
sayılı Kanunun 29. ve 35. maddeleri delaletiyle 41. maddesi ile
yürürlükten kaldırılmıştır.

1142

 

             Disiplin cezalarında müruru zaman :

             **Madde 179 –** Disiplin tecavüzlerine ve kabahatlerine bir
ay sonra ceza verilmez. Ancak fiil tahkikatı mucip ise bu husus için
iktıza eden zaman yukarıdaki bir aya dahil olmaz. Fiilin disiplin
cezasını mucip olduğu askeri mahkemede anlaşılırsa bu bir ay müddet
hükmün katileştiği; veya mahkemece muhakemesinin tevkifiyle evrakın ceza
verilmek üzere iade olunduğu tarihten cereyana başlar.

             İnfaz edilmiş disiplin cezalarının mahkemece mahsubu :

             **Madde 180 –** Cezayı icabeden fiil bir mahkemeye sevk
olunmak lazımgelirken yalnız disiplin cezasiyle cezalandırılmışsa
yeniden mahkemeye sevkolunur. Fakat failin evvelce gördüğü ceza
mahkemenin verdiği cezadan indirilir.

             Cezanın katileşmesi :

             **Madde 181 –** Bir disiplin cezası resmi surette mahküma
tebliğ edildiği vakit katileşir. Ve bu cezayı veren tarafından
kaldırılamaz ve değiştirilemez. Bu cezanın kaldırılması veya
değiştirilmesi ancak şikayet yoluyla veya ceza veren amirin mahküm
lehine yapacağı müracaat üzerine veyahut affı ali ile kabildir. Yanlış
verilen veya salahiyeti olmayan mafevk tarafından verilen disiplin
cezaları daha yüksek makam tarafından 191 inci maddeye göre
kaldırılabilir veya değiştirilebilir.

II - CEZANIN İNFAZI

             Cezanın vakti infazı zamanı :

             **Madde 182 –** Ceza, tebliğ olunduğunu mütaakip infaz
olunur.

             Cezanın infazı sureti :

             **Madde 183 –** Cezayı veren disiplin amirleri zaruret
halinde cezanın sonraya bırakılmasını veya fasıla ile infazını
emredebilir.

             Katıksız hapiste cezalının sıhhati bu cezaya uzun zaman
dayanmasına müsait değilse ve cezanın sonraya bırakılması veya fasıla
ile icrası hizmet dolayısiyle caiz görülmezse oda hapsiyle
değiştirilebilir. Her halde cezalının sıhhati bir hekimden sorulur.

             Yüksek disiplin amirlerinin cezaları değiştirme salahiyeti
:

             **Madde 184 –** Yüksek disiplin amirleri dahi şikayet
üzerine veya amirin talebiyle veya hizmet teftişi münasebetiyle 191 inci
maddedeki hususları emredebilir.

             Uyarı, aylık kesilmesi, izinsizlik ve sıra harici hizmet
cezalarının infazı ^(1)^

             **Madde 185 – (Değişik : 22/3/2000 - 4551/36 md.)**

             Uyarı, aylık kesilmesi, izinsizlik ve sıra harici hizmet
cezaları aşağıdaki şekilde infaz edilir.

             A) Uyarı : Cezalının görevinde ve davranışında kusurlu
sayıldığının yazı ile bildirilmesidir.

             B) Aylık Kesilmesi : Cezalının ek göstergeler dahil brüt
aylığından, ceza kararında belirtilen oranda kesinti yapılmasıdır.

             C) İzinsizlik : Cezalının hafta tatilinden
yararlanamamasıdır.

             D) Sıra Harici Hizmetler : Cezalının askeri hizmetlerde,
sırası dışında ve fazla olarak dört haftaya kadar çalıştırılmasıdır.

——————————

(1)    Bu madde başlığı “Tevbih ve izinsizlik ve hapis cezalarının
infazı sureti” iken 22/3/2000 tarihli ve 4551 sayılı Kanunla metne
işlendiği şekilde değiştirilmiştir.

1143

 

             Disiplin cezasının müruruzamanı :

             **Madde 186 –** Disiplin kabahatlerinden dolayı verilen
hapis cezaları bir sene müruruzamana tabidir. Bu müddet cezanın
tebliğinin ertesi gününde başlar.

             Cezalının ayrılması halinde yapılacak muamele :

             **Madde 187 –** Bir cezalı ordudan ayrılırsa evvelce
verilen disiplin cezasının infazı veya ikmali caiz değildir. Şu kadar ki
cezanın ikmaline kadar ordudan terhisi sonraya bırakılabilir.

ALTINCI BAP

Disiplin cezalarından şikayet

*             Şikayet :*

**             Madde 188 – (Değişik: 22/12/1934 - 2632/6 md.; Mülga:
11/12/1935 - 2862/14 md.; Yeniden yürürlük: 29/1/1936 - 2908/1 md.)**

             1 - Bir disiplin cezasından şikayet, cezalı tarafından veya
kendisinin mafevkleri tarafından doğrudan doğruya yapılır.

             2 - Cezalı tarafından yapılacak şikayet ancak tebliğinden
bir gece sonra yapılabilir.

             3 - Şikayet cezanın infazını geri bırakmaz.

             4 - Disiplin cezaları hakkında cezalı tarafından yapılacak
şikayet üzerine karar vermeğe salahiyetli amir, bu kararın verileceği
zamanda cezayı vermiş olan amirin bir derece mafevki olan disiplin
amiridir.

             5 - Şikayetler hemen tetkik edilerek bir karara bağlanır.

             Şikayetin kabulü veya reddi :

**             Madde 189 – (Değişik: 22/12/1934 - 2632/7 md.; Mülga:
11/12/1935 - 2862/4 md.; Yeniden yürürlük: 29/1/1936 - 2908/1 md.)**

             1 - Şikayet haklı görülürse ceza kaldırılır veya
değiştirilir ve keyfiyet şahsi dosyalara ve erbaşın ve erin ceza
defterlerine kayıt ve müştekiye de bildirilir.

             2 - İnfaz edilmiş olan para cezası kaldırılırsa alınan para
geri verilir.

             3 - Ceza değiştirilirse :

             A) Eski ceza tamamen veya kısmen infaz edilmiş ise ve yeni
ceza eski cezadan ağır bulunmuyorsa yeni ceza infaz edilmiş sayılır.

             B) Yeni ceza, infaz edilmiş olan cezadan daha ağır ise
çekilen ceza mahsup olunur. Mahsupda iki günlük oda hapsi bir günlük
katıksız hapse karşı tutulur.

             C - Eski ile yeni cezanın mahsup kabiliyeti yoksa yeni ceza
verilirken eski ceza göz önünde tutulup bunun için disiplin amiri cezayı
tamamen veya kısmen indirebilir.

             D - Evvelce verilen ceza para cezası ise ve yeni ceza diğer
bir nevi ceza ise alınan para iade olunur.

             4 - Şikayetin esassız olduğu tebeyyün ederse reddolunur ve
bu yüzden müştekiye ceza verilmez (Madde - 84). Ancak şikayet ederken
müstakil bir suç işlemiş veya bir disiplin tecavüzünde bulunmuş ise
ayrıca mesul olur. Bu bapta takibat icrası şikayeti tetkik eden amire
aittir.

1144

 

YEDİNCİ BAP ^(1)^

               Amir tarafından cezanın değiştirilmesi veya kaldırılması
hakkında müracaatlar

             Cezanın kaldırılması ve değiştirilmesi :

**             Madde 190 – (Değişik: 22/12/1934 - 2632/8 md.; Mülga:
11/12/1935 - 2862/14 md.; Yeniden Yürürlük: 29/1/1936 - 2908/1 md.)**

             Cezayı veren amir de verdiği cezanın kaldırılmasını veya
değiştirilmesini daha yüksek disiplin amirinden istiyebilir. Yüksek amir
uygun görürse cezayı kaldırır veya değiştirir ve bu hususta 189 uncu
madde hükümleri tatbik olunur.

SEKİZİNCİ BAP ^(2)^

Disiplin cezalarına nezaret

             Cezanın kaldırılacağı ve değiştirileceği haller :

**             Madde 191 – (Değişik: 22/12/1934 - 2632/9 md.; Mülga:
11/12/1935 - 2862/14 md.;Yeniden Yürürlük: 29/1/1936 - 2908/1 md.)**

             1 - Bir disiplin amiri,

             A - Bir madun tarafından verilen disiplin cezasını nev'i ve
derecesi itibariyle uygun göremezse,

             B - Cezayı verenin salahiyetinden yukarı görürse cezayı
değiştirebilir veya kaldırabilir.

             2 - Ceza gören kimse başka bir disiplin amirinin salahiyeti
altına geçmiş ise evvelki disiplin amiri yalnız cezayı kaldırır. Yeni
cezayı yeni disiplin amiri tayin eder.

             3 - Ceza kaldırılır veya değiştirilirse 189 uncu madde
hükümleri tatbik olunur.

             Son maddeler :

             **Madde 192 – (Değişik: 11/12/1935 - 2862/13 md.)**

             Askeri Ceza Kanununun 75, 79 uncu maddelerile 78 inci
maddesinin C fıkrasının iki numarasında ve askeri eşyayı satın almak,
rehin olarak kabul etmek ve gizlemek fiillerine dair 131 inci maddede
yazılı suçlar askeri mahkemelere tabi olmıyan siviller tarafından
yapılırsa umumi mahkemeler bu kanun hükümlerini tatbik ederler.

             İlga edilen kanunlar :

             **Madde 193 –** 1286 tarihli Askeri Ceza Kanunu ile ilave
ve zeyilleri ve muaddel maddeleri ve mensubini askeriyenin siyasetle
meni iştigali hakkındaki 25 Eylül 1328 ve Askeri Ceza Kanununun 169 uncu
maddesi makamına kaim olan 16 Teşrinievvel 1328 ve seferde tekalifi
harbiye ve vesaiti nakliye komisyonlarına ve efradı cedidenin sevkine
memur olanlar hakkındaki 21 Ağustos 1330 ve mafevk tarafından maduna
yapılacak bazı ef'alin cürüm addolunmayacağına dair olan 30 Teşrinievvel
1330 ve 1286 tarihli Askeri Ceza Kanununun 101, 102, 103, 104 üncü
maddesine matuf olan 3 Mart 1331 ve esrarı askeriye ve hiyaneti harbiye
hakkındaki 16 Teşrinievvel 1330 ve seferde tart cezasının sureti
tatbikına dair olan 25 Şubat 1330 tarihli kanunlarla zeyilleri ve sair
kanunların bu kanuna muhalif olan hükümleri mülgadır.

**             Ek Madde 1 – (20/5/1933 - 2183 sayılı ek kanunun 1 inci
maddesi hükmü olup, ek madde haline getirilmiştir.)**

             Aşağıda yazılı fiilleri ilk defa yapan subaylarla askeri
memurlar ve astsubaylara iki aydan altı aya kadar hapis cezası verilir:

——————————

(1)    Bu başlık, 22/12/1934 tarih ve 2632 sayılı Kanunun 8.maddesi ile
gelmiştir.

(2)    Bu başlık, 22/12/1934 tarih ve 2632 sayılı Kanunun 9.maddesi ile
gelmiştir.

1145

 

            Tekerrürü halinde evvelce verilmiş olan ceza bir kat
arttırılmakla beraber zabitlerle askeri memurlar hakkında (ihraç)
astsubaylar hakkında (rütbenin geri alınması) cezaları da birlikte
hükmolunur.

A\) Ticaret yapmak veya yaptırmak,

B\) Ticari ve sınai müesseselerde vazife kabul etmek.

**Ek Madde 2 – (20/5/1933 - 2183 sayılı ek kanunun 2. maddesi hükmü
olup, ek madde haline getirilmiştir.)**

Aşağıda yazılı fiilleri ilk defa yapan yedek subay hakkında iki aydan
altı aya ve astsubaylarla erler hakkında on beş günden üç aya kadar
hapis cezası verilir.

Tekerrürü halinde cezaları bir kat arttırılmakla beraber astsubaylar
hakkında (rütbenin geri alınması) cezası da birlikte hükmolunur.

A\) Fiili hizmeti askerilerini ifa esnasında bizzat ticaret veya sanatla
iştigal etmek,

B\) Ticari ve sınai müesseselerde vazife kabul etmek.

Ancak tebdili hava veya resmi mezuniyet suretiyle kıta ve müesseselerden
ayrılanların askerlik kıyafetinden ayrılmak şartiyle kendi iş ve
sanatlariyle iştigalleri caizdir.

**Ek Madde 3 – (20/5/1933 - 2183 sayılı ek kanunun 3. maddesi hükmü
olup, ek madde haline getirilmiştir.)**

Askeri doktorların bizzat hususi hastane açmaları memnudur. Hilafında
hareket, birinci madde mucibince cezayı müstelzimdir. **(Mülga üçüncü
cümle: 8/8/2011-KHK-650/37 md.)** ^(1)(2)^

**Ek Madde 4 – (3/8/1942-4277 sayılı ek kanunun 1. maddesi hükmü olup,
ek madde olarak numarası teselsül ettirilmiştir.)**

A\) Fevkalade halin, seferberliğin veya harb halinin devamı müddetince
askeri bir hizmet yaparken Milli Müdafaa vasıtalarına veya askeri
ihtiyaçlara taallük eden taahhüt, imal, inşa, alım, satım, teslim,
tesellüm, nakil, muhafaza veya tevzi yahut celp, sevk ve muayene gibi
işlerde zimmet, ihtilas, irtikap, rüşvet veya hırsızlık suçlarından
birini işliyenler on seneden aşağı olmamak üzere ağır hapis veya müebbet
ağır hapis cezasiyle birlikte beş yüz liradan aşağı olmamak üzere ağır
para cezasiyle cezalandırılırlar. Şu kadar ki para cezası hiçbir halde
temin olunan menfaatin iki mislinden az olamaz.

B\) **(Değişik: 22/1/2004-5078 / 3 md.)** Seferberlikte veya harp hâlinin
devamı müddetince vahim hâllerde ölüm cezası hükmolunur.

C\) Bu maddede yazılı suçlardan husule gelen veya husulü kasdolunan zarar
hafif ise (A) fıkrasına göre hükmedilmesi lazımgelen muvakkat ağır hapis
ve para cezası yarıya, pek az ise üçte bire indirilir.

**Ek Madde 5 – (3/8/1942 - 4277 sayılı ek kanunun 2. maddesi hükmü olup,
ek madde olarak numarası teselsül ettirilmiştir.)**

Fevkalade halin, seferberliğin veya harb halinin devamı müddetince Milli
Müdafaa vasıtalarına veya askeri ihtiyaçlara taallük eden işlerde hususi
kanunlara göre kendilerine tevdi edilen vazifeleri yaparken bu kanunda
yazılı suçları işliyen askeri olmıyan şahıslar hakkında da umumi
mahkemelerce birinci maddede yazılı cezalar tatbik olunur.

**Ek Madde 6 – (25/5/1972 - 1590/2 md. ile gelen ek 1 inci md. hükmü
olup madde numarası teselsül ettirilmiştir.)**

Birinci askeri yasak bölgeler içinde veya nöbet yerlerinde,
karakollarda, kışlalarda, karargahlarda, askeri kurumlarda, yerleşme
veya konaklama amaciyle kullanılan bina veya mahaller içinde; askerlere
fiilen taarruzda bulunanlar, sövenler veya hakaret edenler veyahut
askerlik görevlerine ilişkin işleri yapmaya veya yapmamaya zorlamak için
şiddet veya tehdide başvuranlar Türk Ceza Kanununun bu fiillere ilişkin
l88, l90, l91, 254, 255, 256, 257, 258, 260, 266, 267,268, 269, 271, 272
ve 273 üncü maddeleri uyarınca cezalandırılırlar.

Nöbetçi, devriye, karakol, inzibat, askeri trafik, kolluk veya kurtarma
ve yardım görevi yapan askerlere karşı bu görevleri yaptıkları sırada
yukarıdaki fıkrada yazılı suçları işliyenler aynı kanun maddeleri ile
cezalandırılırlar.

————————

*(1) Bu maddede sözü edilen birinci madde ile bu kanunun ek birinci
maddesi kastedilmektedir*.

*(2) Anayasa Mahkemesinin 18/7/2012 tarihli ve E.: 2011/113 K.: 2012/108
sayılı Kararı ile bu fıkranın üçüncü cümlesini mülga eden hüküm iptal
edilmiş olup iptal hükmünün, kararın Resmî Gazete’de yayımlandığı
1/1/2013 tarihinden başlayarak altı ay sonra yürürlüğe girmesi hüküm
altına alınmıştır.*

1146

 

Umumi emniyet ve asayişi korumaya ilişkin önleyici ve adli zabıta
görevlerini ifa ettikleri sırada jandarma subay, astsubay, erbaş ve
erlerine karşı işlenen suçlarda yukardaki fıkralar hükümleri uygulanmaz.

**Ek Madde 7 – (Ek : 22/3/2000 - 4551/37 md.)**

Bu Kanunda ve diğer kanunlarda geçen;

A\) “Başgedikli”, “Gedikli” ve “Küçük Zabit” ibareleri “Astsubay”,

B\) “Toplu Efrat” ibaresi “Toplu Asker”, “Efrat” ibaresi sadece “Erbaş ve
Er”, “Nefer” ibaresi “Er”.

C\) “Tard, ihraç ve rütbenin geri alınması” fer’i cezaları (erbaşlar için
öngörülen rütbenin geri alınması fer’i cezası hariç), “Türk Silahlı
Kuvvetlerinden çıkarma” fer’i cezası,

Olarak değiştirilmiştir.

**Ek Madde 8 – (Ek: 31/3/2005 – 5329/1 md.)**

26.9.2004 tarihli ve 5237 sayılı Türk Ceza Kanununun genel hükümleri bu
Kanunda yer verilen suçlar hakkında da uygulanır. Ancak, bu Kanunun
fer'î askerî cezalara ve cezaların ertelenmesine ilişkin hükümleri ile
zamanaşımına ilişkin 49 uncu maddesinin (A) bendi hükümleri saklıdır.

Sırf askerî suçlar ile bu Kanunun Üçüncü Babının Dördüncü Faslında
yazılı suçlar hakkında, (…)*^(2)^* ön ödeme hükümleri
uygulanmaz.^(1)(2)\ ^

Kamu görevinin üstlenilmesinden yoksun bırakılma veya bu hak ve yetkinin
kullanılmasının yasaklanmasına dair güvenlik tedbirleri, Türk Silâhlı
Kuvvetleri mensupları hakkında, öngörülen süre kadar açığa çıkarılma
şeklinde uygulanır. Yedek subaylar ile erbaş ve erler hakkında bu
tedbirin uygulanması, askerlik hizmetlerinin tamamlanmasından sonra
yerine getirilir.

Yedek subaylar hariç olmak üzere subay, astsubay, uzman jandarma, uzman
erbaş ve sözleşmeli erbaş ve erler ve Millî Savunma Bakanlığı ile Türk
Silâhlı Kuvvetleri kadro ve kuruluşunda çalışan sivil personel hakkında,
askerî ve adliye mahkemelerince verilen kısa süreli hapis cezaları Türk
Ceza Kanununun 50 nci maddesinin birinci fıkrasının (a), (b) ve (d)
bentlerinde yazılı olanlar dışındaki seçenek yaptırımlara çevrilemez.
^(3)^

**Ek Madde 9 – (Ek: 31/3/2005 – 5329/1 md.)**

Bu Kanunda alt sınırı belirtilmeyen ağır hapis cezalarının alt sınırları
"bir sene" olarak uygulanır.

**Ek Madde 10 – (Ek: 26/2/2008-5739/1 md.)**

Bu Kanunda ve diğer ilgili kanunlarda gerekli değişiklikler yapılıncaya
kadar, 26/9/2004 tarihli ve 5237 sayılı Türk Ceza Kanununun Birinci
Kitabında yer alan düzenlemeler bakımından bu Kanunun ek 8 ve 9 uncu
maddeleri ile 16/6/1964 tarihli ve 477 sayılı Disiplin Mahkemeleri
Kuruluşu, Yargılama Usulü ve Disiplin Suç ve Cezaları Hakkında Kanunun
63 üncü maddesinin ikinci fıkrası hükümlerinin uygulanmasına devam
olunur.

**(İptal: Anayasa Mahkemesi’nin 17/1/2013 tarihli ve E.: 2012/80, K.:
2013/16 sayılı Kararı ile.) **

––––––––––––––

*(1) Bu fıkrada yer alan “…Sırf askerî suçlar ile bu Kanunun Üçüncü
Babının Dördüncü Faslında yazılı suçlar hakkında, kısa süreli hapis
cezasına seçenek yaptırımlar ile …” ibaresi; Anayasa Mahkemesinin
5/7/2012 tarihli ve E.: 2012/9, K.: 2012/103 sayılı Kararı ile “ izin
tecavüzü suçu” yönünden iptal edilmiştir.*

*(2) Anayasa Mahkemesinin 17/1/2013 tarihli ve E.: 2012/80, K.: 2013/16
sayılı Kararı ile bu fıkrada yer alan “…kısa süreli hapis cezasına
seçenek yaptırımlar ile…” ibaresi iptal edilmiştir.*

*(3) 10/3/2011 tarihli ve 6191 sayılı Kanunun 10 uncu maddesiyle, bu
fıkrada yer alan “uzman jandarma ve uzman erbaşlar” ibaresi “uzman
jandarma, uzman erbaş ve sözleşmeli erbaş ve erler” şeklinde
değiştirilmiş ve metne işlenmiştir.*

1146-1

** **

Askerî Yargıtay Başsavcılığında ve Türkiye Büyük Millet Meclisinde
bulunan dosyalar, gelişlerindeki usule uygun olarak, bu Kanunun
yürürlüğe girdiği tarihten itibaren bir ay içinde, hükmü veren askerî
mahkemeye geri gönderilir.

             Kanunun mer'iyeti tarihi :

             **Madde 194 –** Bu kanun neşri tarihinden dört ay sonra
muteberdir.

             **Madde 195 –** Bu kanunun hükümlerini icraya İcra
Vekilleri Heyeti memurdur.

** **

**22/5/1930 TARİHLİ VE 1632 SAYILI ANA KANUNA İŞLENEMEYEN HÜKÜMLER**

             1. 9/7/1982 tarihli ve 2693 sayılı Kanunun geçici maddesi :

             **Geçici Madde -–** 16/5/1982 tarihi dahil olmak üzere bu
tarihten sonra, bu Kanunun yayımı tarihine kadar feri cezaları infaz
edilmiş olanların idari işlemleri geri alınır.

             2. 14/6/1989 tarihli ve 3574 sayılı Kanunun geçici maddesi
:

             **Geçici Madde –** Bu Kanunun yürürlüğe girdiği tarihten
önce verilmiş olan yeni baştan askerlik cezaları yerine getirilmez.
Yerine getirilmiş olan yeni baştan askerlik cezaları hükümsüz sayılarak
askerlik süreleri yeniden hesaplanır. Muvazzaflık süresini doldurmuş
olanlar derhal terhis edilirler.

             Ancak terhise müstehak olunan tarihten sonra işlenmiş
bulunan suçlardan dolayı takibat yapılır, verilmiş olan cezalar
çektirilir.

3\. 22/3/2000 tarihli ve 4551 sayılı Kanunun 38 inci maddesi:

**Madde 38 –** 1632 sayılı Kanunda yer alan katıksız hapis cezası ve bu
cezanın uygulanmasına ilişkin hükümlerle aynı Kanunun 33, 36, 37, 83,
86, 149, 152, 154 üncü maddeleri ile 25 inci maddesinin (4) numaralı
bendinin ilk cümlesi ve 134 üncü maddenin (2) numaralı fıkrası
yürürlükten kaldırılmıştır.

1147

 

**1632 SAYILI KANUNDA EK VE DEĞİŞİKLİK YAPAN MEVZUATIN**

**YÜRÜRLÜKTEN KALDIRDIĞI KANUN VE**

**HÜKÜMLERİ GÖSTERİR LİSTE**

 

 

 

                                                                                               
**Yürürlükten Kaldırılan Mevzuatın**

**                        Yürürlükten
Kaldırılan                                 
\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_**

#####             **Kanun veya Kanun Hükümleri               Tarihi                Sayısı    Maddesi**

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_ 
\_\_\_\_\_\_\_\_\_\_\_\_  \_\_\_\_\_\_\_\_\_  \_\_\_\_\_\_\_\_\_

22/12/1934 tarih ve 2632 sayılı Kanunun 5. maddesi            
11/12/1935         2862               14

 

27/6/1932 tarih ve 2034 sayılı Kanunun 8. maddesi                
28/6/1938         3514               2

 

22/5/1930 tarih ve 1632 sayılı Kanunun:

 

– 150. maddesinin 3.
bend                                                          
9/7/1956         6781               1

 

– 5. maddesi ile 72. maddesinin 1.fıkrası                              
25/10/1963           353              259

 

– 173. maddesinin 3. Fıkrası
26/10/1963                                              357            
41

 

– 82,  83, 86,  108, 116, 130, 145, 149.maddeleri ile 154.

maddenin 2. Fıkrasının (a)
bendi                                               16/6/1964          
477               64

 

– 33, 36, 37, 83, 86, 149, 152, 154 üncü maddeleri ile             
22/3/2000         4551               38

25 inci maddesinin (4) numaralı bendinin ilk cümlesi ve 134 üncü
maddesinin (2) numaralı fıkrası

1148

 

**1632 SAYILI KANUNA EK VE DEĞİŞİKLİK GETİREN MEVZUATIN**

**YÜRÜRLÜĞE GİRİŞ TARİHİNİ GÖSTERİR LİSTE**

 

 
**Kanun                                                                                                                        
Yürürlüğe**

**     No.                               Farklı tarihte yürürlüğe giren
maddeler                      giriş tarihi**

\_\_\_\_\_\_\_ 
\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_ 
\_\_\_\_\_\_\_\_\_\_

   2034                             
–                                                                                           
4/7/1932

    2183                                                           
–                                                              
25/5/1933

    2632                                                           
–                                                             27/12/1934

    2862                                                           
–                                                             18/12/1935

    2908                                                           
–                                                                
5/2/1936

    3514                                                           
–                                                              
14/7/1938

    3719                                                           
–                                                              
14/7/1939

    3823                                                           
–                                                              
18/5/1940

    3914                                                           
–                                                              
27/8/1940

    4026                                                           
–                                                              
15/5/1941

    4257                                                           
–                                                              
20/6/1942

    4277                                                           
–                                                                
8/8/1942

    4542                                                           
–                                                              
17/4/1944

    4726                                                           
–                                                                
8/5/1945

    6078                                                           
–                                                                
1/4/1953

    6781                                                           
–                                                              
14/7/1956

    6866                                                           
–                                                             24/12/1956

    6889                                                           
–                                                                
2/2/1957

    7331                                                           
–                                                              
15/6/1959

      211                                                           
–                                                              
27/5/1961

      353             Kuruluşa dair hükümleri ile geçici birinci
maddesi.                               26/10/1963

                         Usule dair ve diğer
hükümleri;                                                       Askeri
mahkeme-

                                                                                                                               
lerin fiilen göreve

                                                                                                                               
başladıkları tarihte

      357                                                           
—                                                           26/10/1963

      477             Kuruluşa ait
hükümleri                                                                          
26/6/1964

                         Diğer
hükümleri;                                                                           
Disiplin mahke-

                                                                                                                               
melerinin fiilen

                                                                                                                               
göreve başladık-

                                                                                                                               
ları tarihte

    1590                                                           
–                                                                
4/6/1972

    1656                                                           
–                                                              
12/2/1973

    2693                                                           
–                                                              
13/7/1982

    2962                                                           
–                                                             30/11/1983

    3574                                                           
–                                                              
17/6/1989

1148-1

**1632 SAYILI KANUNA EK VE DEĞİŞİKLİK GETİREN**

**MEVZUATIN VEYA ANAYASA MAHKEMESİ TARAFINDAN İPTAL **

**EDİLEN HÜKÜMLERİN YÜRÜRLÜĞE GİRİŞ TARİHİNİ**

**GÖSTERİR LİSTE**

  ---------------------------------------------------------------------------- ------------------------------------------------------------- --------------------------------------------
  **Değiştiren Kanunun/ İptal Eden Anayasa Mahkemesinin Kararının Numarası**   **1632 sayılı Kanunun değişen veya iptal edilen maddeleri**   **Yürürlüğe Giriş Tarihi**
  3970                                                                         -                                                             19/5/1994 tarihinden itibaren üç ay sonra.
  4551                                                                         -                                                             26/3/2000 tarihinden itibaren 2 ay sonra.
  5078                                                                         91,101, Ek 4, Geçici 2                                        29/1/2004
  5080                                                                         67                                                            29/1/2004
  5329                                                                         Ek Madde 8, Ek Madde 9                                        1/6/2005
  5739                                                                         Ek Madde 10                                                   1/3/2008
  6191                                                                         3, 39, Ek Madde 8                                             22/3/2011
  6217                                                                         63                                                            14/4/2011
  KHK/650                                                                      Ek Madde 3                                                    26/8/2011
  6318                                                                         63                                                            3/6/2012
  ---------------------------------------------------------------------------- ------------------------------------------------------------- --------------------------------------------

 

 
