**6496 sayılı Kanun ile değişik hali **

[[]{#k15 .anchor}]{#K15 .anchor}

TÜRK SİLAHLI KUVVETLERİ İÇ HİZMET

KANUNU ^(1)^

** **

          Kanun Numarası               : 211

          Kabul Tarihi                      : 4/1/1961

          Yayımlandığı R.Gazete     : Tarih : 10/1/1961   Sayı : 10703

          Yayımlandığı Düstur         : Tertip : 4   Cilt : 1   Sayfa :
1008

 

Bu Kanun ile ilgili olarak Bakanlar Kurulu Kararı ile yürürlüğe giren

yönetmelik için, “Yönetmelikler Külliyatı”nın kanunlara göre

düzenlenen nümerik fihristine bakınız

             A)  ESASLAR

             I - Tarifler

            **Madde 1 – (Değişik: 18/6/2003 – 4902/9 md.)**

**            ** Türk Silâhlı Kuvvetleri : Kara (Jandarma dahil), Deniz
(Sahil Güvenlik dahil) ve Hava Kuvvetleri subay, askerî memur, astsubay,
erbaş ve erleri ile askerî öğrencilerden teşekkül eden ve seferde
ihtiyatlarla ikmal edilen, kadro ve kuruluşlarla teşkilâtı gösterilen
silâhlı Devlet kuvvetidir.

**Madde 2 –(Değişik: 13/7/2013-6496/ 17 md.)** Askerlik: Harp sanatını
öğrenmek ve yapmak mükellefiyetidir.

             Asker : Askerlik mükellefiyeti altına giren şahıslarla
(Erbaş ve erler) özel kanunlarla Silahlı Kuvvetlere intisabeden ve resmi
bir kıyafet taşıyan şahsa denir.

             **Madde 3 –** Askerler ve rütbeler:

             a) Askerler:

1\. **(Değişik: 10/3/2011-6191/10 md.)** Er: İhtiyaçları Devlet
tarafından deruhte ve temin olunan rütbesiz askerdir. Sözleşmeli erler
de bu Kanuna göre er sayılır.

2\. **(Değişik: 10/3/2011-6191/10 md.)** Erbaş: İhtiyaçları Devlet
tarafından deruhte ve temin olunan onbaşı ve çavuş rütbelerini haiz
askerdir.

Askerlik Kanununa göre mükellef bulundukları hizmetleri ifadan sonra
hususi kanunlara tevfikan muayyen bir hizmet taahhüdü suretiyle Silahlı
Kuvvetlerde vazife gören uzman ve sözleşmeli çavuş ve onbaşılar da erbaş
sayılır. ^(2)^

             3. Astsubay: Hususi kanununa göre Silahlı Kuvvetlere
katılan astsubay çavuştan astsubay kıdemli başçavuşa kadar rütbeyi haiz
olan askerdir.

             4. Askeri öğrenci: Subay, askeri memur veya astsubay
yetiştirilmek üzere muhtelif okul ve üniversitelerde okuyan ve resmi bir
kıyafet taşıyan öğrencilerdir.

–––––––––––––

(1)  Kanunda geçen “Uzman Çavuş” Tabiri, 18/3/1986 tarih ve 3629 sayılı
Kanunun 21 inci maddesi ile “Uzman erbaş” olarak değiştirilmiş ve metne
işlenmiştir.

*(2)   Bu paragraf  10/3/2011 tarihli ve 6191 sayılı Kanunun 10 uncu
maddesinin hükmüdür.*

3452

 

             5. Askeri memur: İdari işlerde, fen ve sanat kollarında
vazife gören ve kanuna göre subaylara muadil ve özel bir silsileye tabi
bulunan askerdir.

             6. Subay: Hususi kanuna göre Silahlı Kuvvetlere intisabeden
asteğmenden mareşala (Büyük amirale) kadar rütbeyi haiz olan askerdir.

             b) Rütbeler:

             1. Erbaşlar:

             a) Onbaşı

             b) Çavuş

             2. Astsubaylar :^(1)^

             a) Astsubay çavuş

             b) Astsubay üstçavuş

             c) Astsubay başçavuş

             d) Astsubay kıdemli başçavuş

             3. Askeri memurlar:

             a) 8 inci sınıf (Asteğmen muadili)

             b) 7 inci sınıf (Teğmen muadili)

             c) 6 ıncı sınıf (Üsteğmen muadili)

             d) 5 inci sınıf (Yüzbaşı muadili)

             e) 4 üncü sınıf (Kıdemli yüzbaşı muadili)

             f) 3 üncü sınıf (Binbaşı muadili)

             g) 2 inci sınıf (Yarbay muadili)

             h) 1 inci sınıf (Albay muadili)

             4. Subaylar:

             a) Asteğmen

             b) Teğmen

             c) Üsteğmen

             d) Yüzbaşı

             e) Binbaşı

             f) Yarbay        Üst subaylar

             g) Albay

             h) Tuğgeneral  (Tuğamiral)

             i) Tümgeneral  (Tümamiral)

             j) Korgeneral   (Koramiral)         General veya amiraller

             k) Orgeneral    (Oramiral)

             l) Mareşal        (Büyük amiral)

——————————

(1)    27/7/1967 tarih ve 926 sayılı Türk Silahlı Kuvvetleri Personel
Kanununun 77 nci maddesiyle astsubayların rütbeleri:

        Astsubay Çavuş

               "     Kıdemli çavuş

               "     Üstçavuş

               "     Kıdemli üstçavuş

               "     Başçavuş

               "     Kıdemli başçavuş

        şeklinde yeniden düzenlenmiş ve aynı Kanunun 208 inci maddesinin
(r) bendinde de 4/1/1961 tarih ve 211 sayılı Kanunun 3 üncü maddesinin
(b) fıkrasının (2) nci bendinin bu Kanuna aykırı hükümlerinin ilga
edildiği belirtilmiştir.

 

3453

 

               **Madde 4 –** Muhtelif sınıfların rütbe isimlerinin
başlarına sınıf vaya meslek ismi konulur. 

              **Madde 5 –** Nizam: Tüzükler, kararnameler,
yönetmelikler, talimnamelerin ve talimatların hükümleridir.

            **Madde 6 –** Hizmet: Kanunlarla nizamlarda yapılması
veyahut yapılmaması yazılmış olan hususlarla,amir tarafından yazı veya
sözle emredilen veya yasak edilen işlerdir.

             **Madde 7 –** Vazife: Hizmetin icabettirdiği şeyi yapmak ve
menettiği şeyi yapmamaktır.

             **Madde 8 –** Emir: Hizmete ait bir talep veya yasağın
sözle,yazı ile ve sair surette ifadesidir.

             **Madde 9 –** Amir: Makam ve memuriyet itibariyle emretmek
salahiyetini haiz kimsedir. Bunun emri altındakilere maiyet denir.

             **Madde 10 –** Üst tabiri, rütbe veya kıdem büyüklüğünü
gösterir.

             Ast,üstün rütbece veya kıdemce aşağısında bulunan kimsedir.

             **Madde 11 –** Makam: Her amirin Silahlı Kuvvetlerde temsil
ettiği mevkidir.

             **Madde 12 –** a) Kıta: Görevin yapılması için taktik ve
idari birlikleri kapsıyan ve bir kumanda altında toplanan teşkillere
kıta denir.

             Taktik birlik: Belli bir kuruluş ve kadrosu olup asli
görevi muharebe hareketleri olan bir teşkildir.Taktik birlikler
içerisinde bazı idari unsurlar da bulunabilir.

             İdari birlik: Belli bir kuruluş ve kadrosu olup asli görevi
hizmet hareketleri olan bir teşkildir.

             b) Karargah: Kumandan veya amirlerin kıta veya kurumlarının
sevk ve idarelerinde yardımcı olan bir toplumdur.Karargahlar bir kuruluş
ve kadro ile tesbit edilir.

             c) Askeri kurum: Kıta ve karargah anlamı dışında kalan
askeri hastane, okul, ordu evi, dikim evi, fabrika, askerlik şubesi,
ikmal merkezi ve depo gibi askeri tesis ve teşkillerdir.

             II - Disiplin

             **Madde 13 –** Disiplin: Kanunlara, nizamlara ve amirlere
mutlak bir itaat ve astının ve üstünün hukukuna riayet demektir.

             Askerliğin temeli disiplindir.

             Disiplinin muhafazası ve idamesi için hususi kanunlarla
cezai ve hususi kanun ve nizamlarla idari tedbirler alınır.

             III- Astın vazifeleri

             **Madde 14 –** Ast; amir ve üstüne umumi adap ve askeri
usullere uygun tam bir hürmet görtermeye, amirlerine mutlak surette
itaate ve kanun ve nizamlarda gösterilen hallerde de üstlerine mutlak
itaate mecburdur.

             Ast muayyen olan vazifeleri, aldığı emri vaktinde yapar ve
değiştiremez, haddini aşamaz. İcradan doğacak mesuliyetler emri verene
aittir.

             İtaat hissini tehdit eden her türlü tezahürler, sözler,
yazılar ve fiil ve hareketler cezai müeyyidelerle men olunur.

3454

* *

*             IV - Amirin vazifeleri*

             **Madde 15 –** Amir; emirlerini maiyetindeki her şahsa
verebilir. Vazifelerin zamanında ve tam olarak yapılıp yapılmadığı takip
ve yapılmasını temin eder.

             **Madde 16 –** Amir; maiyetine hizmetle münasebeti olmıyan
emir veremez. Astından hususi bir menfaat temin edecek bir talepte
bulunamaz. Hediyesini kabul edemez ve borç alamaz.

             **Madde 17 –** Amir; maiyetine hürmet ve itimat hisleri
verir. Maiyetin ahlaki, ruhi ve bedeni hallerini daima nezaret ve
himayesi altında bulundurur. Amirin maiyetine karşı daima bitaraflık ve
hakkaniyeti muhafazası esastır.

             **Madde 18 –** Amir; maiyetine disiplini bozan fiil ve
hareketlerinden dolayı disiplin cezaları verir.

             Disiplin cezalarının mahiyeti ve verilmesi usulü hususi
kanundaki hallere göre tayin ve tesbit olunur.

             V - Emir

             **Madde 19 –** Emrin üniforma ile verilmesi lazımdır.
Üniformasız olan bir amirin verdiği emirleri onu tanıyanlar yapmaya
mecburdur.

             **Madde 20 –** Emirler ast tarafından değiştirilemez.
Ancak, ahval ve şerait emri yapılamıyacak bir hale koymuşsa veyahut emir
verilirken meçhul kalmış sebepler meydana çıkmışsa veya emrin yapılması
büyük bir tehlikeyi ve ağır bir zararı da mücip olacaksa ve bütün bu
haller karşısında amirden yeni bir emir alınmasına hal ve zaman da
müsait değilse; ast mesuliyeti üzerine alarak emri yeni vaziyete uygun
bir tarzda değiştirerek yapabilir ve ilk fırsatta emri yapılmıyan veya
kısmen yapılan amirlere de malümat verilir.

             **Madde 21 –** Emirler,kaideten birbirine bağlı makamlar ve
kumandanlar tarafından bir silsile takip edilerek verilir. Müstacel ve
zaruri hallerde bu sıraya riayet edilmeden de emir verilebilir. Bu
takdirde amir atlanmış olan kademelere en kısa zamanda bilgi verir. Ve
böyle bir emri alan astda kendi amirini haberdar eder.

             **Madde 22 –** Bir amirin verdiği emir yapılırken daha
büyük bir amirden evvelki emre muhalif ikinci bir emir daha alınacak
olursa,ikinci emri veren amire evvelki emir bildirilir. Eğer ikinci amir
kendi emrinin yapılmasında israr ederse bu amirin emri yapılır. Ve
birinci amire malumat verilir. Eğer daha büyük amire birinci amirin
emrini bildirmeye hal ve zaman müsait değilse vaziyete uygun olan emir
kendi mesuliyeti dahilinde yapılır ve amirlere bildirilir.

             **Madde 23 –** Fesat ve isyan halinde bulunan bir
kıta,karargah veya askeri kurumda intizamı temin etmek, yağmacılığın
önünü almak ve kaçak askerleri çevirmek için bu halleri gören her üst
emir ve kumanda işini üzerine almak ile vazifesi ile mükelleftir.

             **Madde 24 –** Disipline aykırı gördüğü her hale müdahaleye
ve emir vermeye her üst görevlidir.

             B) PERSONEL İŞLERİ

             I - Müracaatlar

             **Madde 25 –** Her asker resmi ve şahsi işlerinden dolayı
müracaatini söz veya yazı ile en yakın amirinden başlıyarak silsile
yoliyle yapar.

             Müracaatlar takip ve tahkik ve bir karara bağlanarak
neticesi müracaat sahibine mümkün olan en kısa zamanda mutlaka
bildirilir. Ancak; bu müddet hiçbir halde bir ayı geçemez.

             Birden fazla kimselerin toplu olarak söz veya yazı ile
müracaatleri yasaktır.

3455

* *

*             II - Şikayetler*

             **Madde 26 –** Her asker, gerek hizmete ve gerek zati
işlerine ait kanun ve nİzamların kendisine vermiş olduğu hak ve
salahiyetler her hangi bir surette haksız olarak ihlal edilirse veya
ihlal edildiğini zannederse şikayet etmek hakkını haizdir.

             **Madde 27 –** Şikayet söz veya yazı ile en yakın amire
yapılır. Eğer bu amirden şikayet olunacaksa bir derece üstündeki amire
yapılır.Ve bunun gibi her şikayet edilen amir geçilir. Sözle yapılan
şikayetler bir zabıtla tesbit olunur.

             **Madde 28 –** Toplu olarak şikayet yasaktır. Bir veya aynı
hadise birden fazla şahısların şikayetlerine sebep veya mevzu olursa
bunların her biri ayrı ayrı ve yalnız başına şikayet hakkını
kullanabilirler.

             **Madde 29 –** Şikayet reddedildiği takdirde, şikayetçiye
bu yüzden ceza verilmez. Ancak şikayet ederken şikayetçi bir suç işlemiş
veya bir disiplin tecavüzünde bulunmuşsa ayrıca mesul olur.

             **Madde 30 –** Şikayetler ve itirazlar mutlaka tahkik
olunarak bir karara bağlanır ve neticesi şikayet edene ve lüzum
görülürse şikayet olunana mümkün olan en kısa zamanda bildirilir. Ancak
bu müddet hiçbir halde bir ayı geçemez.

             Adli tahkikata mevzu olan şikayet ve itirazlar hakkında
Ceza ve Usul kanunlarındaki hükümler mahfuzdur.

             **Madde 31 –** Bir şikayet üzerine karar vermek selahiyeti,
şikayetin müstenit olduğu vaka hakkında şikayet olunana disiplin cezası
vermek salahiyetini haiz olan ilk disiplin amirine verilmiştir.

             O amirin vereceği karar aleyhine gerek şikayet eden ve
gerekse şikayet olunan, mertebeler silsilesi yolu ile daha yüksek
amirlere itiraz edebilir.

             III - Mükafat ve ceza

             **Madde 32 –** Disiplinin muhafazası ve hizmete mütaallik
hususlarda tekamülü teşvik ve temin için mükafat ve ceza tedbirlerine
müracat olunur.

             Mükafat ve cezaya ait tedbirler kanun ve nizamlara göre
alınır.

             IV - İzin

             **Madde 33 –** a) Askerlerin izin işleri hususi kanunlara
ve nizamlara göre tanzim olunur. Vazifenin bulunmayı icap ettirdiği
yerden izinsiz hiçbir asker gündüz ve gece ayrılamaz.

             Nöbetçi ve vazifeli olmıyan veya kendisine ayrıca hususi
bir vazife verilmiyen subay, askeri memur ve astsubaylar günlük mesai
veya eğitimin bitiminde vazife mahallinden ayrılabilirler.

             **(Ek : 19/2/1980 - 2259/1 md.)** Ancak subay sınıf
okullarında temel eğitimde bulunan subayların günlük çalışma ve okuldan
gece izinli ayrılmaları, eğitim ve öğretim programlarına göre, ayrıca
düzenlenecek bir yönetmelikle belirlenir.

             b) Kıta, karargah ve kurumlarda günlük çalışma saatleri
mevsim, iklim, ahval ve hizmetin özelliklerine göre bir talimatla tesbit
edilir.

             Kıtalarda umumi mesai ve hizmet zamanı kalk borusunda
başlar. Gece yoklamasından sonra biter. Karargah ve kurumlarda günlük
vazife müddeti en az 6 saattır.

             V - Kıyafet

             **Madde 34 –** a) Silahlı Kuvvetler mensupları üniforma
giyerler. Hizmet esnasında üniformayı giymek mecburidir. Hususi
vazifeler sebebiyle hizmet esnasında sivil elbise giymek amirin
müsaadesine bağlıdır. Her asker üniformasının şeref ve haysiyetini
korumaya mecburdur.

             Barlar, genelevler, meyhaneler ile bunlara benzer yerlere
askerler üniforma ile giremezler.

3456

 

             b) Subay, askeri memur ve astsubaylar vazife dışında sivil
elbise giyebilirler. Sivil elbise ile vazife yerine giriş ve çıkışlar
talimatnamede düzenlenir.

             c) **(Değişik : 9/8/1993 - KHK - 499/35 md.)** Subay ve
astsubaylar hizmet dışında da resmi veya sivil elbise ile zati
tabancalarını göze görünmeyecek şekilde taşıyabilirler.

             d) **(Değişik : 4/7/1988 - KHK - 336/1 md.; Aynen Kabul :
7/2/1990 - 3612/42 md.)** Üniformanın şekilleri Milli Savunma
Bakanlığınca tespit olunur.

             Kıyafet kavramı içinde olan el, yüz ve saç, tuvaletlerinde
sadelik esastır. Favori, biş,sakal ve bıyık bırakılamaz. Hangi hallerde,
görevlerde, zamanlarda ve kimler hakkında yukarıdaki kayıtlama ve
kısıtlamaların uygulanmayacağı Genelkurmay Başkanınca belirlenir.

             e) Silahlı Kuvvetler mensupları şekil ve kullanma tarzı
talimatnamede gösterilen hüviyet kartlarını resmi ve sivil olarak her
zaman Üzerlerinde bulundurmaya mecburdurlar.

             C) UMUMİ VAZİFELER

**Madde 35 – (Değişik: 13/7/2013-6496/18 md.)**

Silahlı Kuvvetlerin vazifesi; yurt dışından gelecek tehdit ve
tehlikelere karşı Türk vatanını savunmak, caydırıcılık sağlayacak
şekilde askerî gücün muhafazasını ve güçlendirilmesini sağlamak, Türkiye
Büyük Millet Meclisi kararıyla yurt dışında verilen görevleri yapmak ve
uluslararası barışın sağlanmasına yardımcı olmaktır.

             **Madde 37 –** Silahlı Kuvvetlere katılan her asker
andiçer. And sureti aşağıdadır:

             "Barışta ve savaşta, karada, denizde ve havada her zaman ve
her yerde milletime ve cumhuriyetime doğruluk ve muhabbetle, hizmet ve
kanunlara ve nizamlara ve amirlerime itaat edeceğime ve askerliğin
namusunu Türk Sancağının şanını canımdan aziz bilip icabında vatan,
cumhuriyet ve vazife uğrunda seve seve hayatımı feda eyliyeceğime
namusum üzerine andiçerim."

             **Madde 38 –** Sancak, Silahlı Kuvvetlerin şeref
timsalidir. Sancağın muhafazası Silahlı Kuvvetlerin mukaddes
vazifesidir.

             **(Değişik : 9/10/1996 - 4187/1 md.)** Sancak, hiçbir sebep
ve bahane ile terk edilemez. Kuruluşunda alay teşkilatı (hudut alayları
hariç) bulunmayan her tugay ile her alay (deniz ve havada eşidi
birliklere) yönetmeliğe göre bir sancak verilir.

             **Madde 39 –** Silahlı Kuvvetlerde askeri eğitim ile
beraber ahlak ve maneviyatın yükseltilmesine ve milli duyguların
kuvvetlendirilmesine bilhassa itina olunur.

             Cumhuriyete sadakat, vatanını sevmek, iyi ahlaklı olmak,
üste itaat, hizmetin yapılmasında sebat ve gayret, cesaret ve
atılganlık, icabında hayatını hiçe saymak, bütün silah arkadadaşları ile
iyi geçinmek, birbirlerine yardım, intizam severlik, yapılması men
edilen şeylerden kaçınmak, sıhhatini korumak, sır saklamak her askerin
esas vazifesidir.

             **Madde 40 –** Askerin bakımı, sağlığı, yedirilmesi,
giydirilmesi, barındırılması ve moralinin yüksek tutulması dikkat ve
itina ile sağlanacak en mühim vazifelerdendir.

             **Madde 41 –** Erbaş ve erlere askerliğe ait bilgilerden
başka okuyup yazmak, yurt ve hayata ait genel kültür bilgileri de
öğretilir.

             **Madde 42 –** Her asker vazife ve hizmet icabı kullanmak
veya muhafaza etmek için kendisine tevdi edilen her çeşit Devlet malının
bakım, korunma ve muhafazasından sorumludur.

3457

 

**Madde 43 – (Değişik cümle: 13/7/2013-6496/19 md.)** Türk Silahlı
Kuvvetleri mensupları siyasi faaliyette bulunamaz. Bundan ötürü Silahlı
Kuvvetler mensuplarının siyasi parti veya derneklere girmeleri bunların
siyasi faaliyetleri ile münasebette bulunmaları, her türlü siyasi
gösteri, toplantı işlerine karışmaları ve bu maksatla nutuk ve beyanat
vermeleri ve yazı yazmaları yasaktır.

             Silahlı Kuvvetler mensupları Milli Savunma Bakanlığınca
adları yayınlanan ve siyasi olmıyan cemiyetler ile spor kulüplerinin
faal olmıyan üyeliklerine girebilirler. Girenler durumlarını en kısa
zamanda Milli Savunma Bakanlığına bildirmeye mecburdurlar.

             **(Ek : 15/2/1966 - 725/1 md.; Mülga : 23/7/1999 - 4418/3
md.)**

             Silahlı Kuvvetler mensuplarının kendi kıta, karargah ve
kurumları içinde amatör askeri spor kulüpleri kurmaları ve bu kulüplerde
faaliyette bulunmaları caizdir.

             Bu kulüplerin kurulmaları, faaliyet ve murakabeleri Milli
Savunma Bakanlığınca hazırlanacak hususi talimat hükümlerine göre olur.

             **(Ek fıkralar : 28/6/1983 - 2861/2 md.):**

             Silahlı Kuvvetler mensupları kanunla kurulan meslek
kuruluşlarına üye olamaz ve organlarında görev alamazlar. Ancak üye
olamamaları kanunlarda belirtilen diğer kayıt ve şartlara uymak kaydıyla
meslekleriyle ilgili görevlerde çalışmalarına, mesleki hizmetleri
yürütmelerine, yetkilerini kullanmalarına, mesleki eğitim ve öğretim
yaptırmalarına, kurum amirlerinin izniyle kuruluşun  bilimsel
çalışmalarına katılmalarına, meslek kural ve koşullarına uymak
yükümlülüklerine, haklarında disiplin cezası uygulanmasına, özel
kanunların öngördüğü kayıtlarla mesleklerini serbestçe icra etmelerine,
resmi veya özel bir görev almalarına engel teşkil etmez.

             Belli bir meslek veya sanatın icra edilebilmesi için meslek
kuruluşlarına üye olmayı zorunlu kılan kanun hükümleri Silahlı Kuvvetler
mensupları hakkında uygulanmaz.

             Askerlik yükümlülüğünü yerine getirmekte olan yedek
subaylar ile er ve erbaşların üyelikleri, askerlik hizmetleri süresince
askıda kalır. Bu hal ilgililerin aidat ödeme ve kanunlardan doğan diğer
mesleki yükümlülüklerini ve haklarını ortadan kaldırmaz.

             **Madde 44 –** Askerler her zaman ve her yerde birbirlerini
selamlamaya mecburdurlar. Bunun tatbik tarzı talimatnamede
gösterilmiştir.

             D) GARNİZON KUMANDANLIĞI

             **Madde 45 –** Garnizon; içinde ve civarında yerleşmiş
kıta, karargah veya askeri kurum bulunan meskün yerlere denir.

             Garnizonların hudutları, talimatnamede belirtilecek esaslar
dahilinde tesbit olunur.

             **Madde 46 –** Garnizonlarda garnizon kumandanlığı görevi,
garnizonda mevcut kıta, karargah ve kurumların kumandan ve amirlerinin
rütbe kıdem ve sınıfları gözönüne alınarak aşağıdaki esaslar dahilinde
tesbit olunur.

             a) Tümen ve daha büyük (Deniz ve havada eşidi) kıtalar ile
askeri kurumların bir arada bulundukları büyük garnizonlarda en büyük
kıta kumandanı garnizon kumandanıdır.

             b) **(Değişik : 16/10/1981 - 2537/1 md.)** Tümenden daha
küçük kıtalarla askeri kurumların (Deniz ve Havada eşidi) birarada
bulundukları garnizonlarda rütbe ve kıdemce büyük olan kıta

komutanı,garnizon komutanıdır. Ancak,bulunan Kıta Alaydan (Deniz ve
Havada eşidi) küçük ise kıta komutanlığı durumuna bakılmaksızın rütbe,
kıdem ve sınıf gözönünde bulundurularak ileride olan subay garnizon
komutanıdır.

3458

 

             c) **(Değişik : 18/6/2003 - 4902/2 md.)** Jandarma ve Sahil
Güvenlik kıt’a komutanları ile kurum amirlerine de garnizon komutanlığı
görevi verilir. (a) ve (b) fıkralarının uygulanmasında; jandarma seyyar
ve eğitim birlikleri ile il jandarma komutanlığı, ilçe jandarma
komutanlığı, jandarma komando ve jandarma asayiş komando birlikleri,
sahil güvenlik bölge ve grup komutanlıkları, sahil güvenlik gemi ve bot
komutanlıkları, sahil güvenlik hava komutanlığı kıt’a; jandarma ve sahil
güvenlik okulları ile diğer kuruluşları kurum sayılır.

             **Madde 47 –** Garnizon kumandanı garnizona dahil bütün
kıta ve askeri kurumların disiplin amiridir.

             **(Değişik : 19/2/1980 - 2259/2 md.)** Garnizon
Komutanlığına ait hizmetler, sivil makamlarla olan
ilişkiler,Cumhurbaşkanı ile Devlet büyüklerinin garnizona gelişlerinde
alınacak güvenlik önlemleri ve emekli orgeneral-oramiraller ile
garnizonda bulunan emekli veya muvazzaf diğer askeri şahısların
güvenliklerine ilişkin hususlar, Milli Savunma ve İçişleri Bakanlarınca
müştereken hazırlanacak bir yönetmelikte gösterilir.

             **(Ek : 17/6/1992 - 3810/1 md.)** Koruma hizmeti ile
görevlendirilen asker kişiler, karakol, karakol nöbetçisi ve devriye
sıfat ve yetkilerine sahiptir. Koruma görevlileri bu Kanunun, 2559
sayılı Polis Vazife ve Selahiyet Kanununun ve diğer kanunların silah
kullanmayı öngördüğü hal ve şartlardan herhangi birinin tahakkuku
halinde silah kullanmaya yetkilidir. Bunlar, korudukları kişiye karşı
silahlı bir saldırıya teşebbüs edilmesi halinde doğruca ve duraksamadan
hedefe ateş edebilirler.

             **Madde 48 –** Büyük garnizonlarda (Tümen ve eşidi askeri
kurumlar ile daha büyük kıta ve kurumların bulunduğu yerlerde) garnizon
kumandanları, oradaki kıta kumandanları rütbece kendisinden sonra gelen
birine garnizon kumandanlığını devredebilir.

             **Madde 49 –** Garnizon kumandanları garnizona ait her
türlü hususatta mıntıkasında bulundukları tümen, kolordu ve ordu (Deniz
ve Havada eşidi) kumandanlıklarına bağlıdırlar.

             **Madde 50 –**Yukardaki maddelerde belirtilen hükümler
dışında veya istisnaihaller karşısında garnizon kumandanlığı görevinin
hangi kıta kumandanı veya kurum amiri tarafından yapılacağı Genelkurmay
Başkanlığınca düzenlenir.

             E) KIŞLALARDA, KONAK VE ORDUGAHLARDA KUMANDANLIK

             **Madde 51 –** Kışla: Askerin barındırıldığı ve hizmet
gördüğü tek bir bina veya toplu halde bulunan muhtelif binalar ile
bunların müştemilatından olan diğer binalar ve arazidir.

             **(Değişik ikinci fıkra: 18/6/2003-4902/11 md.)** Karargâh
ve askerî kurumlar ile Deniz Kuvvetleri (Sahil Güvenlik dahil)
teşkilâtında bulunan gemiler gibi askerî tesisler de kışla olarak
mütalâa edilir.

             Konak: Askerlerin hazar ve seferde muvakkat bir zaman için
meskün yerlerde yerleşmesidir.

             Ordugah: Askerlerin muvakkat bir zaman için açıkta çadır
veya baraka ve zeminliklerde yerleştirildiği sahaya denir.

             **Madde 52 –** Müstakil olarak bir kışla, konak veya
ordugahta bulunan bir kıta veya askeri kurumun kumandan veya amiri aynı
zamanda bu yerlerin kışla, konak veya ordugah kumandanıdır.

             Muhtelif birlik ve kurumların bir arada bulunduğu kışla,
konak ve ordugahlarda kumandanlık en büyük rütbeli kumandan veya amire
aittir.

             **Madde 53 –** Her kışlada kışla binaları ve teşhizatının
daima iyi bir halde bulunmasını temin etmekle görevli bir subay veya
astsubay bulunur. Buna kışla subayı denilir. Bu vazifenin kimin
tarafından yapılacağı kadrolarda ve talimatlarda gösterilmemişse kışla
kumandanı, emrindeki subay veya astsubaylardan birine bu görevi verir.

3459

 

             **Madde 54 –** Tümen (Dahil) daha yukarı kıta kumandanları
ve eşidi kurum amirleri kışla kumandanlığı görevini rütbece kendisinden
sonra gelen birine devredebilir.

             F) YOKLAMALAR

             **Madde 55 –** İnsan ve hayvan mevcutlarını anlamak,
bunlardan ve silah, malzeme ve eşyada bir vukuat olup olmadığı haberini
almak maksadı ile kıta, karargah ve kurumlarda biri sabah, diğeri akşam,
üçüncüsü de gece olmak üzere günde üç defa yoklama yapılır.

             Yoklamaların şekli ve yapılış tarzı talimatnamede
gösterilir.

             **Madde 56 –** Kati bir lüzum görülürse, muayyen
yoklamalardan başka kışla kumandanı tarafından verilecek emir üzerine de
yoklama yapılabilir.

             G) SAĞLIK İŞLERİ

             I - Genel

             **Madde 57 –** Silahlı kuvvetler sağlık işlerinde
askerlerin fizik ve moral durumlarını takip ve koruyucu tababetin
tatbikı esastır.

             Bu hizmetin yürütülmesinden ve görülmesinden kıta
kumandanları veya kurum amirleri ile bunların tabipleri sorumludur.

             **Madde 58 –** a) Hastalanan askerlerin muayene ve
tedavileri kendi kıta ve kurumlarının kadrolarında gösterilen
tabiplerince yapılır.

             b) Kadroda gösterilen tabip mevcut değilse oradaki diğer
kıta veya askeri kurumların tabiplerinden biri, yoksa mahalli askeri
hastane tabiplerinden biri, askeri hastane bulunmuyorsa sırası ile
hükümet, belediye veya resmi vazifeli sivil tabiplerden biri, bunlar da
mevcut değilse serbest çalışan sivil tabiplerden biri, kıta veya kurum
tabibi olarak görevlendirilir.

             c) **(Değişik: 18/6/2003 – 4902/12 md.)** Kıt’a veya askerî
kurum tabibi olarak görevlendirilen serbest çalışan sivil tabiplerin
ücretleri, mukavelesine göre Millî Savunma Bakanlığı, Jandarma Genel
Komutanlığı veya Sahil Güvenlik Komutanlığı bütçelerinden ödenir.

             d) **(Değişik: 18/6/2003 – 4902/12 md.)** Hastanın veya
tabibin nakli için askerî vasıtalardan istifade mümkün olmadığı hallerde
diğer sivil nakil vasıtalarından faydalanılır ve masrafı, Millî Savunma
Bakanlığı, Jandarma Genel Komutanlığı veya Sahil Güvenlik Komutanlığı
bütçelerinden ödenir.

             **Madde 59 –** Kıta veya askeri kurumunun bulunduğu yerden
başka bir yerde hastalanan askerler hastalıklarını, oranın garnizon veya
merkez kumandanlığına haber verirler. Garnizon veya merkez kumandanı
lüzumu halinde hastanın nezdine tabip göndermeye, icabediyorsa hastayı
askeri bir hastaneye, yoksa başka hastaneye naklettirmeye mecburdur.

**(Değişik ikinci fıkra: 18/6/2003 – 4902/13 md.)** Askerî garnizon veya
merkez komutanlığı bulunmayan yerlerde hastalananlar, mahallin hükûmet
veya belediye tabibine müracaat ederler. Bunların muayene ve tedavileri
icabediyorsa, askerî bir hastaneye, buna imkân yoksa başka hastaneye
sevki bu tabipliklerce sağlanır. Hastanın askerî bir hastaneye
yatırılması halinde yol masrafı, başka hastaneye yatırılması halinde
bütün nakil, muayene ve tedavi masrafı, Millî Savunma Bakanlığı,
Jandarma Genel Komutanlığı veya Sahil Güvenlik Komutanlığınca ödenir.

             Hasta raporları garnizon kumandanlıkları, yoksa mahalli
mülki amirliklerince hastanın amirine gönderilir.

             II - Hastalanan ve ölen er ve erbaşlar ^(1)^

             **Madde 60 –** Hastalananlar hastalıklarını derhal
amirlerine haber vermeye mecburdur. Hastalanan bunu yapmazsa en yakın
amiri tarafından haber verilir. Hasta acil vakalarda derhal, diğer
hallerde vizite zamanında tabibe gösterilir. Mesai saati haricinde
hastalananlar nöbetçi tabibine gösterilir.

             Tabibin lüzum gördüğü erbaş ve erler hastaneye gönderilir.
Acil hallerde en seri vasıtadan istifade edilir. Hastaneden dönenler
kıta veya askeri kurum tabibine gösterilir.

\_\_\_\_\_\_\_\_\_\_\_\_\_\_\_\_\_\_\_\_

(1)  15/10/1980 tarih ve 2318 sayılı Kanunun 2 nci maddesiyle değişik
şeklidir.

3460

 

             **(Ek üçüncü fıkra: 23/2/2005-5305/1 md.)** 5434 sayılı
Türkiye Cumhuriyeti Emekli Sandığı Kanunu, 2330 sayılı Nakdî Tazminat ve
Aylık Bağlanması Hakkında Kanun ve 3713 sayılı Terörle Mücadele Kanunu
kapsamı dışında kalan ve askerlik hizmetini yapmakta iken hayatî önemi
haiz bir hastalığının bulunduğu resmî sağlık kurulu raporuyla tespit
edilen erbaş ve erlerden, tedavileri devam etmekte iken terhis edilen ve
Türkiye Cumhuriyeti Emekli Sandığı, Sosyal Sigortalar Kurumu veya
Bağ-Kur’un sağlık hizmetlerinden faydalanma imkânı bulunmayanların yarım
kalan tedavilerine, askerî hastane sağlık kurullarınca verilecek karar
üzerine azamî bir yıl süre ile devam edilir. Bunların askerî hastanelere
sevkleri, yerleşim yerlerindeki veya yerleşim yerlerine en yakın
askerlik şubeleri tarafından sağlanır. Sevk edilen hasta ile sevk
edildiği yere bir kimse refakatinde gitmesinin resmî tabip raporuyla
belgelenmesi durumunda refakatçisine; gidiş ve dönüş yol ücreti ile
gidiş ve dönüş süresi için gündelik, sevk eden askerlik şubesi
tarafından peşin veya avans olarak ödenir. Yol ücretinin ödenmesinde
şehirlerarası karayolu toplu taşım vasıtası  ücretleri;  gündelikte  ise
en  düşük  dereceli Devlet memuru gündeliği esas alınır. Tedavi
giderleri ile ödenen yol ücretleri ve gündelikler, Millî Savunma
Bakanlığı, Jandarma Genel Komutanlığı ve Sahil Güvenlik Komutanlığının
bütçelerinden karşılanır.

             **(Ek : 15/10/1980 - 2318/2 md.)** Barışta, er ve
erbaşların yurt içinde ve dışında ölümleri halinde cenaze giderleri ile
cenazenin nakli, istenilen yere götürülmesi veya getirilmesi gideri,
ilgili bakanlıklar bütçelerinden ödenir.^(1)^

             **Madde 61 – (Değişik :23/7/1999 - 4418/2 md.)**

             Erbaş ve erlerin kıta ve askeri kurumlara katılış ve
ayrılışlarında genel sağlık muayeneleri yapılır. Bu muayeneler ilk altı
aylık devrede üç ayda bir, bundan sonraki devrede altı ayda bir olmak
üzere tekrarlanır. Muayenelerin neticeleri sağlık fişlerine kaydedilir.
Komutan ve amirler bu muayene neticelerine göre personelin sağlık
durumunu takip ve kontrol ederler.

             III - Hastalanan subay, askeri memur, astsubaylar ile
emeklileri ve bunların aileleri:

             **Madde 62 –** Hastalanan subay, askeri memur ve
astsubaylar hastalıklarını bizzat yahut yazı ile veya başka bir vasıta
ile amirlerine bildirmeye mecburdurlar. Amirler de hasta haberini alınca
kıta veya kurum tabibini, yoksa 58 inci maddenin (b) fıkrası gereğince
vazifelendirilen tabibi hastanın nezdine gönderir.

             **Madde 63 –** Müstacel vakalarda hasta, durumu amirine
bildirmekle beraber yakınsa kendi kıta veya askeri kurum tabibine,
değilse sırası ile, civardaki diğer kıta veya askeri kurum tabibine,
askeri hastane tabibine, Hükümet veya belediye tabibine ve ancak
bunlardan hiçbiri mevcut değilse serbest çalışan bir sivil tabibe
müracaat edebilir.

             Serbest çalışan sivil tabibe müracaat zarureti hasıl olduğu
takdirde muayene,tedavi ve nakil masrafı hastanın kendine aittir.

             **Madde 64 –** Hastalık hakkındaki rapor hastayı muayene ve
tedavi eden tabip veya tabipler veyahut müessese baştabipleri tarafından
hastanın amirine gönderilir.

             **Madde 65 –** Hastalık raporunu alan amir keyfiyeti bir
derece yukarı amirine arz eder. 24 saatten fazla hasta olanların durumu
kıtalarda tümen, (Deniz ve Havada eşidi birlik) kumandanlıklarına kadar,
karargah ve askeri kurumlarda bir derece yukarı amire bildirilir.

             **Madde 66 –** a) Subay, askeri memur ve astsubayları
askeri tabip ve mütehassıslar kıta, kurum, hastane ve meskenlerinde her
zaman ücretsiz olarak muayene ve tedaviye mecburdurlar. Bunların askeri
hastanelerde yatırılarak tedavileri halinde hiçbir suret ve maksatla
ilaç, iaşe ve malzeme bedeli alınmaz.

             **(Değişik : 22/11/1990 - 3683/1 md.)** Hastanelere
yatırılmayıp ayakta veya meskende muayene ve tedavi edilenlerin, sağlık
karnesine sahip aile fertleri dahil, tedavi  için gerekli  malzeme ve
reçete muhteviyatı kıt'a, askeri kurum veya hastanece aynen verilir.
Malzeme ve reçete muhteviyatının mevcut olmaması halinde bedeli, Milli
Savunma Bakanlığı veya Jandarma Genel Komutanlığı veyahut da Sahil
Güvenlik  Komutanlığı bütçesinden nakden ödenir. Her iki halde de
kullanılacak ilaç bedelinin % 20'si sağlık karnesi sahibi  tarafından
karşılanır. Ancak, 70 inci madde kapsamında kalan hak sahipleri
bakımından bu oran % 10 olarak uygulanır. Bu hüküm tatbikat ve
manevralarda askeri personele, savaş halinde ise tüm askeri personele ve
sağlık karnesi hakkına  sahip  olan  aile mensuplarına uygulanmaz.
Ayrıca,  resmi  sağlık   kurulu   raporu   ile   belirlenen;  
tüberküloz,   kanser,   kronik  böbrek,

——————————

*(1) 23/2/2005 tarihli ve 5305 sayılı Kanunun 1 inci maddesiyle, maddeye
üçüncü fıkra  eklenmiş ve  bu fıkranın  dördüncü fıkra olarak teselsül
ettirildiği hükme bağlanmıştır.*

3461

 

akıl hastalıkları, organ nakli ve benzeri uzun süreli tedaviye ihtiyaç
gösteren hastalıkların ayakta veya meskende tedavileri sırasında
kullanılmasına lüzum gösteren ilaçlardan, hayati önemi haiz oldukları
Milli Savunma Bakanlığınca tespit edilecek olanların bedellerinin tamamı
kurumlarınca karşılanır.

             **(Değişik : 23/7/1999 - 4419/1 md.)** Her türlü tedavi
halinde ihtiyaç görülecek gözlük, işitme cihazı, protez, suni aza, korse
ve sair malzemeler ile görevli personelden, görevin icrası sırasında
veya görevin icrasından dolayı bir uzvunu veya duyusunu tamamen veya
kısmen kaybedenlerin rehabilitasyonu ile bu uzuv ve duyularla ilgili
ihtiyaçlarını karşılayacak her türlü cihaz ve sistemler, Milli Savunma
Bakanlığı, Jandarma Genel Komutanlığı ve Sahil Güvenlik Komutanlığı
tarafından aynen temin edilir veya bedelleri, anılan Bakanlık ya  da
Komutanlık bütçelerinden ödenir.

             b) **(Değişik: 18/6/2003 – 4902/14 md.)** Bu şahısların
yurt içinde ve dışında vefatı halinde; cenaze masrafı ile cenazenin
nakli, arzu edilen yere götürülmesi ve getirilmesi masrafı Millî Savunma
Bakanlığı, Jandarma Genel Komutanlığı veya Sahil Güvenlik Komutanlığı
bütçelerinden ödenir.

             c) Kumandan veya askeri kurum amirleri ve bunların
muvafakati ile tabipler sağlık durumunun kontroluna lüzum görülen subay,
askeri memur ve astsubayları muayeneye tabi tutabilirler.

             Ayrıca her subay, askeri memur ve astsubay azami üç senede
bir sağlık kurulu muayenesine tabi tutulur.

             d) Yabancı devletler Silahlı Kuvvetler mensupları,
karşılıklı anlaşmalar mevcut ise Türk Silahlı Kuvvetleri mensupları gibi
muameleye tabi tutulurlar.

             e) **(Ek: 23/2/2005-5305/2 md.)** 5434 sayılı Türkiye
Cumhuriyeti Emekli Sandığı Kanunu, 2330 sayılı Nakdi Tazminat ve Aylık
Bağlanması Hakkında Kanun ve 3713 sayılı Terörle Mücadele Kanunu kapsamı
dışında kalan ve askerlik hizmetini yapmakta iken hayatî önemi haiz bir
hastalığının bulunduğu resmî sağlık kurulu raporuyla tespit edilen yedek
subaylardan, tedavileri devam etmekte iken terhis edilen ve Türkiye
Cumhuriyeti Emekli Sandığı, Sosyal Sigortalar Kurumu veya Bağ-Kur’un
sağlık hizmetlerinden faydalanma imkânı bulunmayanların yarım kalan
tedavileri ile ilgili olarak, 60 ıncı maddenin üçüncü fıkrası hükümleri
uygulanır.

             **Madde 67 –**  **(Değişik: 18/6/2003 – 4902/15 md.)**

**            ** Tabip raporu ile mütehassıs tabiplerin müşahedesi
altında tedaviye muhtaç görülen subay, askeri memur ve astsubayların
tedavileri; askeri sağlık kurumları olmayan yerlerde diğer resmi sağlık
kurumlarında, bunlar da yoksa özel sağlık kuruluşlarında yapılır. Yol ve
bütün tedavi masrafları, Milli Savunma Bakanlığı, Jandarma Genel
Komutanlığı veya Sahil Güvenlik Komutanlığı bütçelerinden ödenir.

             **Madde 68 –**a) **(Değişik : 29/7/1998 - 4375/1 md.)**
Gülhane Askeri Tıp Akademisi Profesörler Kurulu raporu ile yurtiçinde
tedavilerinin mümkün olmadığı tespit edilen subay, askeri memur,
astsubay, uzman jandarma ve uzman erbaşlar ve bunların eşleri, bakmakla
yükümlü bulundukları ana, baba ve aile yardımına müstehak çocukları ile
erbaş ve erler tedavi için yurtdışına gönderilirler. Bunların
harcırahları ve tedavi giderleri, Milli Savunma Bakanlığı, Jandarma
Genel Komutanlığı veya Sahil Güvenlik Komutanlığınca ödenir. Ancak,
yukarıda belirtilen rapor, Milli Savunma Bakanlığı veya İçişleri
Bakanlığının onayı ile tekemmül eder.

             b) **(Değişik : 22/11/1990 - 3683/2 md)** Sürekli veya
geçici görev, tahsil, kurs, staj, dil öğrenimi veya bilgi, görgü ve
ihtisaslarını artırmak maksadiyla yurt dışına gönderilen subay, askeri
memur ve astsubaylar, hastalanmaları halinde bulundukları mahallerdeki
sağlık kurum ve kuruluşlarında muayene ve tedavi olabilirler. Bunların
muayene ve tedavi masrafları sağlık kurum veya kuruluşlarından
alacakları ve askeri ataşelikler veya konsolosluklarca tasdik edilen
faturalara istinaden Milli Savunma Bakanlığı veya Jandarma Genel
Komutanlığı veyahut da Sahil Güvenlik Komutanlığı bütçelerinden ödenir.
Bunlardan; tüberküloz, kanser, kronik böbrek, akıl hastalıkları, organ
nakli ve benzeri uzun süreli tedaviye ihtiyaç gösteren

3462

 

hastalıklara yakalandıkları resmi sağlık kurulu raporu ile belirlenenler
hariç olmak üzere, tedavileri ayakta veya meskende yapılanlar için
kullanılacak ilaç bedellerinin % 20'si hasta tarafından ödenir. İlaç
bedellerine katılma yükümlülüğü, tatbikat ve manevralarda askeri
personele, savaş halinde ise askeri personele ve bunların sağlık karnesi
alma hakkına sahip olan aile fertlerine uygulanmaz.

             c) Dış memleketlerdeki tedavi müddeti iki yılı geçemez. Bu
müddet içinde acil haller müstesna raporda gösterilen hastalıktan başka
yapılan tedavilerin masrafı ödenmez.Ve bu tedaviler için müddet
uzatılmaz.

             **(Değişik ikinci paragraf: 15/6/2005 - 5365/1 md.)**Tedavi
süresi altı ayı geçtiği takdirde ilgili yabancı sağlık kurumundan alınan
ve tedavinin devamı zaruretini gösteren rapor, dış temsilciliklere Millî
Savunma Bakanlığı, Jandarma Genel Komutanlığı veya Sahil Güvenlik
Komutanlığına gönderilir. Müteakip altı ayda bir, aynı işlem
tekrarlanır.      

             **Madde 69 –** Subay, askeri memur ve astsubayların
aileleri;

             a) Bu kanunun 59,63 ve 66 ncı maddenin (a) ve (b)
fıkraları, 67 nci madde ve 68 inci madde (b) fıkrası (Yalnız daimi
vazife ile gidenlerin aileleri) hükümlerinden istifade ederler.

             b) **(Değişik : 22/11/1990 - 3683/3 md.)** Bu Kanunun
tatbikatında aile tabiri içine giren eş, usul, füru, erkek ve
kızkardeşler, evlat edinen ve evlatlık ile üvey çocuklar aşağıda
gösterilmiştir.

             1. Eş: Subay, askeri memur ve astsubayların karıları (kadın
subaylar için kocalar) ile ölümleri halinde dul maaşı alabilen karıları
(kadın subaylar için  kocalar).

             2. Usul: Subay, askeri memur ve astsubayların hayatta
bulundukları müddetle mukayyet olmak üzere; yardım etmediği takdirde
zarurete düşecek ve bu sebeple infak ve iaşesinin kendisine ait olduğu
şekli ve esasları yönetmelikte belirtilecek bir beyan ile tespit edilen
ana, baba ve büyük ebeveynler ile, subay, askeri memur ve astsubayların
ölümleri halinde bu kişilerden kendilerine dul ve yetim maaşı
bağlanabilecek ana ve babaları.

             3. **(Değişik : 24/4/2008-5758/9 md.)** Füru: Subay, askeri
memur ve astsubayların 25 yaşını doldurmamış ve evli olmayan erkek ve
kız çocukları ile 25 yaşını bitirdiği halde evlenmemiş kız çocukları ile
çalışamayacak derecede malullükleri resmi sağlık kurulu raporuyla tespit
edilen erkek çocukları ve subay, askeri memur ve astsubayların ölümleri
halinde bu kişilerden kendilerine yetim aylığı bağlanabilen erkek ve kız
çocukları.

             4. Erkek ve kız kardeşler: Subay, askeri memur ve
astsubayların hayatta bulundukları müddetçe yardım etmedikleri takdirde
zarurete düşecek çalışamaz durumda bulunan, infak ve iaşesinin üzerine
vacip olduğu şekli ve esasları yönetmelikte belirtilecek bir beyanla
tespit edilen erkek ve kız kardeşleri.

             5. Evlat edinen ve evlatlık: Subay, askeri memur ve
astsubayların evlatlık rabıtasının devam etmesi şartıyla; usul ile
ilgili 2 numaralı alt bentteki esaslara tabi evlat edinenleri ve füru
ile ilgili 3 numaralı alt bentteki esaslara tabi bulunan evlatlıkları.

             6. Üvey çocuklar: Subay, askeri memur ve astsubayların
bakmakla yükümlü oldukları ve füru ile ilgili 3 numaralı alt bentteki
esaslara tabi bulunan üvey erkek ve kız çocukları.

             c) Aile efradının muayene ve tedavileri için talimatnamede
gösterilen resmi vesaikin gösterilmesi şarttır.

             d) **(Ek: 15/6/2005 - 5365/2 md.)**Subay, askerî memur,
astsubay ve uzman jandarmaların çalışan veya emekli olup da mensubu
oldukları kamu kurum ve kuruluşlarının veya sosyal güvenlik kurumlarının
sağlık hizmetlerinden istifade eden eşleri ile anne ve babaları, askerî
kimlik kartı ve sahip oldukları sağlık karneleri ile askerî sağlık kurum
ve kuruluşlarından da yararlanırlar. Bunların muayene ve tedavi
giderleri çalıştıkları kamu kurum ve kuruluşları ya da bağlı oldukları
sosyal güvenlik kurumları tarafından ve kendi mevzuatı çerçevesinde
ödenir.

3462-1

 

**             Madde 70 – (Değişik: 12/12/1991 - KHK - 469/1md.;
Değiştirilerek kabul:17/6/1992 - 3810/2 md.)**

             Subay, askeri memur, astsubay,uzman jandarma ve Türk
Silahlı Kuvvetlerinde görevli 657 sayılı Kanuna tabi memur emeklileri
ile,bunların 5434 sayılı Kanun hükümlerine göre sağlık hizmetlerinden
yararlanabilecek aile fertleri ve dul ve yetimleri, harp ve vazife
malullüğünü gerektiren sebeplerden dolayı ölen yedeksubay, erbaş ve
erlerin aylık almaya müstehak dul ve yetimleri, harp ve vazife malulü
yedeksubay, erbaş ve erlerle bunların 5434 sayılı Kanun hükümlerine göre
sağlık hizmetinden yararlanabilecek aile fertleri ile dul ve yetimleri,
Emekli Sandığı tarafından vazife malüllüğü aylığı bağlanan ve bu nedenle
okullarından ilişiği kesilen harp okulları, üniversite ve yüksekokullar
ile Gülhane Askeri Tıp Akademisi Komutanlığına bağlı fakülte ve
yüksekokullarda öğrenimde bulunan askeri öğrenciler ve astsubay sınıf
okulu öğrencileri ile 5434 sayılı Kanun hükümlerine göre sağlık
hizmetlerinden yararlanabilecek aile fertleri, bunların vazife
malullüğünü gerektiren sebeplerden dolayı ölümleri halinde sağlık
hizmetlerinden yararlanabilecek aile fertleri, askeri sağlık kurum ve
kuruluşları yanında diğer resmi sağlık kurum ve kuruluşlarından da
yararlanırlar.Bunların tedavi giderleri Türkiye Cumhuriyeti Emekli
Sandığınca ilgili mevzuat hükümlerine göre karşılanır ve sağlık
karneleri Türkiye Cumhuriyeti Emekli Sandığı tarafından verilir.

             **(Ek ikinci fıkra: 23/2/2005-5305/3 md.)** Uzun süreli
tedavi gerektiren hastalıklar nedeniyle okulları ile ilişikleri kesilen
askerî öğrencilerin tedavileri, okuldan ilişiklerinin kesilmesine neden
olan sağlık sorunu giderilinceye kadar, askerî sağlık kurum ve
kuruluşlarının yanında diğer resmî sağlık kurum ve kuruluşlarında
sürdürülür. Bunların tedavi giderleri Millî Savunma Bakanlığı, Jandarma
Genel Komutanlığı ve Sahil Güvenlik Komutanlığı bütçesinden ödenir.

             657 sayılı Devlet Memurları Kanununa tabi emekliler ve aile
fertleri ile dul ve yetimleri hariç olmak üzere, Birinci fıkrada sayılan
hak sahipleri ayrıca 211 sayılı Kanunun 66 ncı maddesinin (b) fıkrası
hükmünden de yararlanırlar.

             **(Değişik dördüncü fıkra: 15/6/2005 - 5365/3 md.)** Subay,
askerî memur, astsubay ve uzman jandarma emeklilerinin 69 uncu madde
kapsamındaki büyük ebeveynleri ile erkek ve kız kardeşleri, evlat edinen
ve evlatlıkları ile üvey çocuklarının muayene ve tedavileri sadece
askerî sağlık kurum ve kuruluşlarında bu Kanun hükümlerine göre yapılır.
Bunlara ait askerî sağlık kurum ve kuruluşlarındaki tedavi giderleri
Millî Savunma Bakanlığı, Jandarma Genel Komutanlığı veya Sahil Güvenlik
Komutanlığı bütçelerinden ödenir. Birinci fıkrada belirlenenlerin
çalışan veya emekli olup da diğer sosyal güvenlik kurumlarının sağlık
hizmetlerinden istifade eden eşleri ile ana ve babaları, askerî kimlik
kartı ve sahip oldukları sağlık karneleri ile askerî sağlık kurum ve
kuruluşlarından da yararlanırlar. Bunların muayene ve tedavi giderleri
çalıştıkları kamu kurum ve kuruluşları ya da bağlı oldukları sosyal
güvenlik kurumları tarafından ve kendi mevzuatı çerçevesinde ödenir.

             **(Ek  fıkra: 15/6/2005 - 5365/3 md.)** Türk Silâhlı
Kuvvetlerinden emekli olduktan sonra emeklilik hakkı tanınan başka bir
kamu kurum ve kuruluşunda çalışan emekli personelin bakmakla yükümlü
olduğu aile fertleri, çalışmakta oldukları kamu kurum ve kuruluşunun
sağlık karneleri ve askerî kimlik kartları ile askerî sağlık kurum ve
kuruluşlarından da yararlanırlar. Bunların muayene ve tedavi giderleri
çalıştıkları kurumlar tarafından, çalıştıkları kurumlarca ödenmesinin
mümkün olmadığı hallerde ise, bu çalışmaları sebebiyle ilişkilendirilmiş
oldukları sosyal güvenlik kurumu tarafından ve kendi mevzuatı
çerçevesinde ödenir.

3463

            

             *H) HAYVANLARA AİT BAKIM VE HİZMETLER*

             **Madde 71 –** Hayvanların
bakımı,barındırılması,yedirilmesi ve sağlığı dikkatle temin edilecek
önemli bir vazifedir. Bunlar talimatnamesine tevfikan yapılır.

             **Madde 72 –** Hastalanan hayvanlar derhal kıta veya kurum
veteriner hekimine bildirilir. Askeri veteriner hekim bulunmıyan
yerlerde hasta hayvanların muayene ve tedavisi Hükümet veteriner
hekimleri tarafından yapılır. Bu da yoksa serbest sivil veteriner hekim
temin edilir.

             **Madde 73 –** Subayların zati binekleri askeri veteriner
hekimler tarafından parasız olarak muayene ve tedavi edilir. Bunların
gerek hayvan hastanelerinde ve gerekse sivil veteriner hekimler
tarafından tedavi edilmeleri halinde yem, ilaç, yer ve malzeme
masrafları Milli Savunma Bakanlığı bütçesinden ödenir.

             İ) RÜTBE SAHİPLERİNİN VAZİFELERİ

             **Madde 74 –** Hangi rütbe sahibinin hangi birlik ve askeri
kurumda ne gibi vazife alacağı kadrolarda tesbit edilir.

             **Madde 75 –** Her rütbe sahibi, kanunların, nizamların ve
amirlerin kendisine tahmil ettiği bütün hizmet ve vazifeleri öğrenmeye,
vazifeli olduğu yerlerde öğretmeye ve bu hizmet ve vazifeleri eksiksiz
yapmaya ve takibederek yaptırmaya ve daima ve her yerde disiplini tesis
ve muhafazaya ve maiyetini yetiştirmeye ve astın şahsi teşebbüsünü
inkişaf ettirmeye ve kendisine teslim olunan silah, araç, gereç ve sair
bütün askeri eşyayı, yapıları ve ağaçları ve hayvanatı korumaya memur ve
mecburdur.

             Her rütbe sahibinin bu maddeye göre vazifeleri de
talimatname ile gösterilir.

        J) ASKERLİKTE NÖBET HİZMETLERİ

             I - Genel

             **Madde 76 –** Nöbet; askerlikteki müşterek hizmetlerin
yapılmasını ve devamını sağlamak maksadı ile bu hizmetlerin belli bir
sıra ve süre ile subay, askeri memur, astsubay, askeri öğrenci, erbaş ve
erler ile Silahlı Kuvvetler Teşkilatı içinde vazifeli olan bilümum sivil
şahıslar tarafından yapılmasıdır.

             Nöbetçi: Nöbet hizmetinin yapılması için görevlendirilen
şahıstır.

             **Madde 77 –** Kıtalarda, karargahlarda ve askeri
kurumlarda nöbet hizmetine tabi tutulacak personelin kimler olacağı,
nöbet hizmetlerinin yapılış tarzı ile şekli ve nöbetçilere ait vazifeler
talimatname ile tayin ve tesbit olunur.

             II - Karakol, karakol nöbetçisi ve devriye

             **Madde 78 –** a) Karakol: Hazarda ve seferde emniyet,
muhafaza disiplin ve gözetleme maksatları ile konulan ve bir amir
emrinde bulunan silahlı bir kısım askerdir.

             b) Karakol nöbetçisi: Aynı maksatlarla bir karakoldan veya
her hangi bir suretle çıkarılan ve bir yere konulan ve belli bir
talimatı ve mıntakası bulunan silahlı tek veya çift er veya erbaşlardır.

             c) Devriye: Hazar ve seferde aynı maksatlarla muayyen bir
mıntakada gezerek vazife gören çift veya daha ziyade silahlı askerdir.

             **Madde 79 –** a) Her bir askeri kıta ve kıtası bulunan
karargah ve askeri kurumlar nerede bulunursa bulunsun subay veya
astsubay kumandasında bir nizam karakolu çıkarmaya mecburdurlar.

             Bu nizam karakolunun vazifesi yakın emniyet, gözetleme,
muhafaza ve disiplindir. Bunun kuvveti çıkaracağı devriye ve karakol
nöbetçilerinin adedine göre hesabolunur.

             Uzak emniyet ileri karakollara aittir.

             Nizam karakol personeli seferi teçhizatlı ve silahlı
bulunur.

3464

 

             b) Eğer bir kışlada, konakta veya ordugahta başka başka
sınıflardan birlikler bulunuyorsa nizam karakol vazifesi kumandanın
tertibi üzerine münavebe ile yapılır.

             Kıtası olmıyan karargah ve askeri kurumların karakol
nöbetçi ve devriyeleri o mevkideki en yakın nizam karakolundan temin
olunur.

             *III - Karakol, karakol nöbetçisi ve devriyelerin muvakkat
yakalama salahiyetleri*

             **Madde 80 –** Karakol hizmetinde bulunan subay, astsubay,
erbaş ve erler ile karakol nöbetçi ve devriyeleri kendi mıntakaları
dahilinde asker ve sivil her şahsı aşağıda gösterilen hallerde
muvakketen yakalıyabilirler:

             a) Adli takibat maksadı ile: Bir cürüm işlerken veya bir
cürmü işledikten sonra kovalanırken her şahsı,

             b) Muhafaza ve emniyet maksadı ile:

             1. Kendi muhafazaları altına tevdi edilmiş olan insanlarla
eşyanın himayesi için muvakketen yakalanması zaruri görülen şahsı.

             2. Karakola, karakol nöbetçisine ve devriyelere karşı
tecavüz eden veya müessir fiil yapan, hakaret eden bir şahsın bu
fiillere devamının men'i ancak muvakkat yakalanması ile kabil olduğu
takdirde bu şahsı.

             c) Disiplin maksadı ile: İzinsiz kıtası haricinde rastlanan
veyahut himayesi için yakalanması lüzumlu görülen askerleri.

             **Madde 81 –** Karakol, karakol nöbetçileri ve devriyeler
80 inci maddede zikre dilen hallerde karakol amirinin ve bağlı
bulundukları kıta, karargah ve askeri kurumun nöbetçi amirinin emri ile
de askeri ve sivil şahısları muvakkaten yakalarlar.

             **Madde 82 –** Muvakkat yakalamak, şahsın vücudu üzerine el
koymak veya silahla dokunmak ve muvakkat yakalandığının kendisine
söylenmesi ile yapılır.

             Muvakkat yakalanan kaçmaya teşebbüs ettiği takdirde silah
kullanılacağı hemen bildirilir. Ve üzerinden silah vesair aletler de
alınır.

             Muvakkat yakalananlar adli takibatı mucip bir sebep varsa
salahiyetli askeri veya adli makamlara teslim olunur. Aksi takdirde
nihayet muvakkat yakalandığının ertesi günü serbest bırakılır.

             K) HAZIR KITA

             **Madde 83 –** Hal ve vaziyetin icabettirdiği zamanlarda
her kışla konak ve ordugah da derhal kullanılmak üzere ayrıca bir hazır
kıta bulundurulur.

             Bunun kuvveti ve çıkarılacağı zamanlar talimatnamede
zikredilen esaslar dahilinde düzenlenir.

             **Madde 84 –** Hazır kıta gece dahi seferi teçhizatlı
silahlı ve giyimli olarak harekete hazır bulunur. Bu kıtanın nöbetle
uyku uyuyup uyuyamıyacağı çıkaran kumandanca emredilir.

             **Madde 85 –** Fevkalade hallerde bütün kuvvet dahi hazır
kıta halinde bulundurulur.

             L) ASAYİŞİN TEMİNİ İÇİN ASKERİN NASIL KULLANILACAĞI VE ÖRFİ
İDARE

             **Madde 86 –** Asayişi temin için Silahlı Kuvvetlerin nasıl
kullanılacağı ve örfi idare ilanı halinde askerlerin vazife ve
salahiyetleri hususi kanunlar hükümlerine göre yürütülür.

3465

* *

*             M) ASKERLERİN SİLAH KULLANMA YETKİLERİ*

             **Madde 87 – (Değişik : 25/4/1972 - 1582/1 md.)**

             Askerler karakol, karakol nöbetçisi, devriye, nakliyat
muhafazası hizmetlerinde veya asayişi temin için görevlendirildiklerinde
aşağıda gösterilen hallerde silah kullanmaya yetkilidirler.

             I - Silah kullanmasını gerektiren haller

             a) Bu hizmetlerden birini yaparken müessir bir fiil ile
taarruza uğranıldığı veya müeesir bir fiil veya tehlikeli bir tehdit ile
bu hizmetlerle yapılmasına mukavemet edildiği takdirde bu taarruz ve
mukavemetleri gidermek için,

             b) Bir taarruz veya mukavemete hazırlanan ve silahını veya
mukavemete elverişli bir aleti bırakmaya davet edildiği halde, bu davete
derhal itaat etmiyen veyahut bıraktığı silahı veya aleti tekrar eline
almaya davranan veya alan kimseyi itaate zorlamak için,

             c) Bu kanunun 80 ve 81 inci maddeleri gereğince muvakkaten
yakalanan bir şahsın veyahut muhafaza ve sevki kendisine tevdi edilmiş
olan bir tutuklunun veya hükümlünün kaçması veya kaçmaya teşebbüs etmesi
ve verilecek dur emrini dinlemediği görüldüğünde başka türlü ele
geçirilmesi kabil olmadığı takdirde yakalanması için,

             d) Kendi muhafazasına tevdi edilmiş olan insan ve her türlü
eşyaya karşı vukubulan taarruzu defetmek için,

             e) Bu maddede sayılan görevleri yapan askerlere karşı,
sözle yapılan sataşma veya hareketlerin bertaraf edilmesi sırasında
mukavemet, taarruz, müessir fiil veya tehlikeli bir tehditle
karşılaşıldığında bu halleri gidermek için.

            II - Silah kullanma derecesi

             Bu maddede yazılı hizmetlerin yapılması sırasında silah
kullanılması için başkaca bir çare kalmaması veya zaruret olması
şarttır.

             1. Şahıs veya topluluk silahsız ise; mukavemet, taarruz,
müessir fiil veya tehdidin derecesine göre asayiş hizmeti ile görevli
birlik komutanı gerekli uyarmayı yaparak silah kullanılacağını ihtar
eder. Bu ihtara itaat edilmezse bunu sağlıyacak dereceden başlamak üzere
silah kullanılır.

             2. Şahıs veya topluluk silahlı veya taarruzun önemli
derecede etkili kılacak şekilde aletleri taşıyorsa, silah veya aletlerin
bırakılması ihtar olunur. Tecavüz taarruz veya mukavemet buna rağmen
devam ederse itaati sağlıyacak dereceden başlamak üzere silah
kullanılır.

             III - Silah kullanma tarzı

             1. Silah çeşitlerine göre etkili olabilecek şekilde
kullanılır. Önce kesici ve dürtücü silahlar ile ateşli silahlar hedefe
tevcih edilir, sonra ateşli silahların dipçik ve kabzaları kullanılır,
daha sonra kesici ve dürtücü ve ateşli silahlar bilfiil kullanılır.

             2. Silah kullanmak mutlaka ateş etmek değildir. Ateş etmek
son çaredir. Önce havaya ihtar ateşi yapılır. Sonra ayağa doğru ateş
edilir, mukavemet veya taarruza veyahut tehlikeli bir tehdide varan
mukavemet hali devam ederse, hedef gözetilmeksizin ateş edilir.

             IV - Ateş emri ve kendiliğinden ateş etmek

             1. Ateş etmek bilhassa bunun için emir verilmiş olmasına
bağlıdır.

             2. Ateş emri verilmemiş olsa dahi her asker silahını
kullanabilir. Ancak silahını kullanılacağı zamanın ve kullanma derece ve
tarzının tayini her olayın cereyan ettiği haller ve şartlar göz önünde
tutularak silahını kullanacak asker tarafından bizzat takdir olunur.

3466

* *

*             V - Ateş emri vermeye yetkili makamlar*

             1. Bu maddede yazılı görevleri yapmak için birliğe görev
veren üst komutan olay yerinde bulunuyorsa sözle ateş emri vermeye
yetkilidir. Komutan, bu emri yazı ile teyit eder.

             2. Asayişe memur edilen kuvvetlerin olay yerinde bulunan
birlik komutanı veya asayişe memur edilen birliğin parçalarına komuta
eden en küçük komutan ve amirler dahi önceden emir verilmemiş olsa bile
sözle ateş emri vermeye yetkilidir.

             VI - Sorumluluk

             Her olayın cereyan ettiği haller ve şartlar göz önünde
tutulmak kaydiyle bu madde hükümlerine göre silahını kullanan askere ve
silah kullanma emrini veren birlik komutanına sorumluluk yüklenemez.

             VII - Soruşturma usulü ve adli yardım

             **(Ek : 22/11/1990 - 3683/5 md.)** Silah kullanmak zorunda
kalan asker kişiler hakkında, hazırlık soruşturması Askeri Savcı,
Cumhuriyet Savcısı veya yardımcıları tarafından yapılır. Haklarında dava
açılan sanık asker kişiler duruşmadan vareste tutulabilir. Olayın
mahiyetine ve kusurun derecesine göre sanığın mensup olduğu Bakanlıkça
durumu uygun görülenlerin vekalet verdiği avukatın ücreti, bu
bakanlıkların bütçesine konulacak ödenekten karşılanır. Avukat tutma ve
avukatlık ücretinin ödeme usul ve esasları, Milli Savunma ve İçişleri
bakanlıklarınca bu Kanunun yürürlüğe girdiği tarihten itibaren üç ay
içinde çıkarılacak yönetmelikle düzenlenir.

             **Madde 88 – (Değişik : 25/4/1972 - 1582/1 md.)**

             Silah kullanma yetkisini haiz bulunan her asker veya silah
kullanma emrini vermeye yetkili her komutan kanunun tayin etmiş olduğu
müsaadeleri yerinde ve zamanında kullanmaz veya silahlarından tamamiyle
istifade etmezse fiilin mahiyetine göre cezalandırılır.

             **Madde 89 –** 87 nci maddede gösterilen hallerden başka
hizmete ait bir vazifeyi yaparken maruz kaldığı bir mukavemeti bertaraf
etmek veyahut askere veya askeri eşyaya karşı yapılan bir tecavüze karşı
koymak için silah kullanmak zarureti hasıl olursa, her asker silah
kullanmaya salahiyetli ve vazifelidir.

             **Madde 90 –** 87 ve 89 uncu maddelerde gösterilen
hallerden başka her asker meşru müdafaa halinde silah kullanmaya
salahiyettardır.

             N) ASKERİ İNZİBAT KUVVETLERİNİN VAZİFE, TEŞKİL VE YETKİLERİ

             **Madde 91 –** a) Garnizonlarda askeri disiplinin
muhafazası, önleyici zabıta ve adliye vazifeleri ile askeri trafik
vazifeleri garnizon kumandanlarına aittir.

             Garnizon kumandanları yukarıda gösterilen vazifeleri merkez
kumandanlıkları marifetiyle yürütür.

             Merkez kumandanlıkları; büyük garnizonlarda kadrolarla
tesbit ve teşkil olunur. Diğer garnizonlarda garnizon kumandanları
rütbece kendisinden bir veya nihayet iki derece ast olan bir subayı
merkez kumandanı olarak tayin ve tavzif edebilir. Merkez kumandanlığı
teşkiline lüzum görülmiyen küçük garnizonlarda buna ait vazifeler,
garnizon kumandanı tarafından tayin edilecek bir inzıbat subayı veya
astsubayı buna da imkan olmıyan hallerde bizzat garnizon kumandanı
tarafından yapılır.

             b) Merkez kumandanlığı kadro ile tesbit ve teşkil
edilmediği ahvalde; garnizon dahilindeki kıta ve askeri müesseselerin
miktarı, şehrin genişliği ve vazifelerin ehemmiyeti gözönüne alınarak
kafi miktarda subay, astsubay, erbaş ve erler merkez kumandanı veya
inzıbat subayı veya astsubayın emrine verilir ve bunlara inzıbat kuvveti
denilir.

             Askeri inzıbat kuvveti mensupları Silahlı Kuvvetler Kıyafet
Kararnamesinde tesbit edilen hususi işareti taşırlar.

3467

 

             **Madde 92 –** a) Askeri inzibat erbaş ve erleri vazife
esnasında diğer erbaş veerlere karşı karakol sıfatını ve karakolların
kanuni salahiyet ve mesuliyetlerini haizdirler.

             b) **(Değişik: 28/5/2003-4861/18 md.)** Fakülte ve yüksek
okul öğrencileri ile harp okulu öğrencilerine subaylar gibi; astsubay
hazırlama ve astsubay meslek yüksek okulu öğrencileri ile astsubay
nasbedilmek üzere temel askerlik eğitimine tâbi tutulanlara astsubaylar
gibi muamele olunur.

             c) Subay ve askeri memurlarla astsubaylar hakkında askeri
inzibat vazifeleri; ancak üst veya kendi rütbelerindeki inzibat subay ve
astsubayları tarafından yapılabilir.

             O mahalde salahiyetli bir inzibat subayı veya astsubayı
mevcut değilse vakaya şahit olan üst veya aynı rütbedeki her subay,
askeri memur veya astsubay müdahaleye ve inzibat vazifesini ifaya
mecburdur.

             Ancak ağır cezayı müstelzim meşhut cürüm halinde subayları,
askeri memurları ve astsubayları dahi yakalamaya askeri inzibatlar,
polisler, jandarmalar ve herkes mezundur.

             Bu takdirde dahi suçlu askerler duruma göre ya salahiyetli
askeri inzibat memuru gelinceye kadar vaka mahallinde tutulur veya en
yakın askeri inzibat karakoluna, yoksa askeri makamlara teslim edilir.
Bundan sonra yapılacak hazırlık tahkikatında salahiyetli inzibat memuru
veya mevcut askeri makamın tayin edeceği bir subay bulunur.

             **Madde 93 –** Üniformalı veya sivil elbiseli subay, askeri
memur ve astsubaylar ağır cezalı cürümler dışındaki suçları işledikleri
takdirde polis veya jandarma kuvvetleri tarafından en yakın askeri
makama veya inzibat karakoluna davet edilir. Askeri şahıs bu daveti
kabule mecburdur.

             Bu şahıslara ait hazırlık tahkikatı bizzat C.
Müddeiumumileri veya salahiyetli askeri adli hakimler tarafından
yürütülür ve tahkikat tamamlanıncaya kadar askeri makamlarca nezaret
altında tutulurlar.

             **Madde 94 –** Her hangi bir vakada askeri inzibatların
kuvveti kafi gelmediği takdirde en yakın askeri kıtadan asker
celbolunur. Acele ve tehirinde tehlike melhuz olan hallerde en yakın
polis ve jandarma kuvvetlerine de müracaat olunur. Askeri inzibatlar
tarafından vaki olacak yardım talepleri üzerine polis ve jandarmalar
tarafından yardımda bulunulacağı gibi polis ve jandarmalar tarafından
vaki olacak yardım talepleri de askeri inzibatlarca yerine getirilir.

             **Madde 95 –** İnzibat er ve erbaşları diğer er ve
erbaşlara, inzibat subay ve astsubayları aynı veya ast rütbedeki bütün
subay, askeri memur ve astsubaylarla er ve erbaşlara ve bütün askeri
inzibatlar sivil şahıslara karşı aşağıda gösterilen hallerde muvakkat
yakalama salahiyetini haizdir.

             a) Bu kanunun 80 inci maddesinde gösterilen hallerde,

             b) Askeri disiplini bozan hallerde,

             c) Adli bir vazifenin yerine getirilmesi hallerinde,

             d) Vazifelerini ifa esnasında veya vazifelerinden dolayı
tecavüz veya hakarete maruz kaldıkları takdirde;

             Yukarıdaki hallerde muvakkat yakalananlar hakkında da bu
kanunun 82 inci maddesi son fıkrası hükmü gereğince işlem yapılır.

             **Madde 96 –** Askeri inzibatlar vazifeli bulundukları
zamanda bu kanunun 87, 88 ve 89 uncu maddelerinde (Ve her türlü ahvalde
de 90 ıncı maddesinde) zikredilen silah kullanma salahiyetlerini
haizdirler.

             **Madde 97 –** Askeri inzibatların askeri disiplini
muhafaza, önleyici zabıta ve adliye vazifeleri ile askeri trafik
vazifeleri talimatname ve talimatlarla gösterilir.

3468

*             *

*             O)  SOSYAL HİZMETLER*

             I - Ordu pazarları

             **Madde 98 –** Türk Silahlı Kuvvetleri mensuplarının
çeşitli ihtiyaçlarını elverişli şartlarla temin etmek maksadiyle hususi
kanunlara göre teşkil edilecek ordu pazarları kurulur.

             **(Ek fıkralar : 29/11/1984 - KHK 243/38 md.)**

             Türk Silahlı Kuvvetleri personeli için lüzum ve ihtiyaç
görülen yerlerde çocuk bakımevleri ve sosyal tesisler kurulabilir.

             Bunların kuruluş ve işletme esas ve usulleri yönetmelikle
düzenlenir.

             II - Ordu evleri ve askeri gazinolar

             **Madde 99 –** Silahlı Kuvvetler mensupları arasında
tesanüdü artırmak mesleki ve kültürel inkişaflara, sosyal ve moral
ihtiyaçları temin gayesi ile büyük garnizonlarda (Tümen ve eşidi askeri
kurumlar ile daha büyük kıta ve kurumların, Deniz ve Havada eşitlerinin
bulunduğu) ordu evleri kurulabilir.

             Bu yerlerde astsubaylar için de birer ordu evi kurulabilir.

             Daha küçük birlik ve kurumların bulundukları yerlerde subay
ve astsubaylar için birer askeri gazino teşkil edilebilir.

             Ayrıca kışlalarda subay, astsubay ve erler için birer kışla
gazinosu tesis edilir.

             **Madde 100 –** Ordu evleri, askeri gazinoları ve kışla
gazinoları askeri bina olup askeri mahal vasıf ve mahiyetini haizdir.

             **Madde 101 –** Ordu evlerinin (Askeri gazino ve kışla
gazinoları dahil) sermayeleri:

             a) İşletme gelirlerinden,

             b) Üye aidatından,

             c) Teberrüattan,

             d) Milli Savunma Bakanlığı bütçesinden konulacak
ödeneklerden teşekkül eder.

             **Madde 102 – a) (Değişik : 4/7/1988 - KHK - 336/1 md.;
Aynen Kabul: 7/2/1990 - 3612/43 md.)** Ordu evlerinin kadro, kuruluş,
idare, murakabe ve muhasebeleri ile işletme şekilleri ve müştemilatı
yapılacak bir yönetmelik ile tesbit ve tayin olunur.

             b) **(Değişik : 22/11/1990 - 3683/6 md.)** Orduevleri,
askeri gazino, kışla gazinoları ve askeri müzelerden elde edilen
gelirler, bu yerlerin yenilenmesine ve yeniden inşasına veya idamesi ile
modern hale getirilmesine ve kitaplıkların tesis ve zenginleştirilmesine
sarf olunur.

             **Madde 103 –** Ordu evleri ve müştemilatı 5422 sayılı
Kurumlar Vergisi Kanununun 7 nci maddesinin 18 inci fıkrası gereğince
Kurumlar Vergisinden, Bina ve Gelir vergilerinden muaf olup mezkür
maddedeki (Ordu evleri) tabirine askeri gazino ve kışla gazinoları ile
bunların nizamnamede gösterilen her türlü müştemilatı dahildir.

             **Madde 104 – (Değişik : 22/11/1990 - 3683/7 md.)**

             Orduevleri, askeri gazino, kışla gazinoları, askeri müzeler
ve bunların yönetmelikte gösterilecek her türlü müştemilatı, sarfiyat ve
muameleleri bakımından 1050 sayılı Muhasebei Umumiye Kanunu ile 2886
sayılı Devlet İhale Kanunu hükümlerine ve Sayıştayın vize ve denetimine
tabi değildir.

             III - Dinlenme kampları ve karşılama ekipleri

             **Madde 105 –** a) Subay, askeri memur ve astsubaylarla
ailelerinin dinlenme ve moral ihtiyaçlarını temin maksadiyle elverişli
yer ve mevsimlerde subay ve astsubaylar için ayrı ayrı dinlenme kampları
tesis edilebilir.

             b) **(Değişik: 15/6/2005 - 5365/4 md.)** Bu kampların ne
zaman ve nerede açılacağı ve devam süresi; Millî Savunma Bakanlığı,
Jandarma Genel Komutanlığı veya Sahil Güvenlik Komutanlığınca
belirlenir.

 

3469

 

             c) Kampların tesis ve işletilmesinde, askeri nakil
vasıtaları ile çadır, yatak ve karyola gibi askeri malzemeden istifade
edilebilir.

             d) Kampların tesisi, işletmesi ve personelin istifade şekli
hususlarına ait teferruat hükümleri talimatnamede düzenlenir.

             e) Bir garnizona tayin edilerek gelen subay, askeri memur
ve astsubayları karşılamak ve yerleştirmek gayesiyle ekipler kurulur.

             Bu ekipler gelen personelin lojmanlara yerleştirilmesini
veya o mahalde boş olduğu tesbit edilen meskenlere girebilmelerini temin
ederler.

             IV - Askeri kantinler

             **Madde 106 –** a) Her kışlada askerlerin çeşitli ve zaruri
ihtiyaçlarının daha ucuz ve kolaylıkla sağlanmasını temin maksadiyle bir
kantin kurulur.

             b) Kantinlerin gelirleri, teşkil, idare, murakabe, işletme
ve kontrol şekilleri talimatname ile tesbit olunur.

             c) Kantinlerin işletilmesinden elde edilen kar kışla
kumandanının emriyle, ödeneği olmıyan veya ödeneği olup da kafi gelmiyen
zaruri ve resmi işlere sarf olunur.

             d) Askeri kantinler hakkında da 103 ve 104 üncü madde
hükümleri tatbik olunur.

             V - Bakım ve onarım tesislerinden istifade

             **Madde 107 –** a) Subay, askeri memur ve astsubaylar,
bütün masrafları kendilerine ait olmak üzere ordu pazarları ve ordu
evleri tesislerinde her türlü şahsi eşya ve vasıtalarının bakım, onarım
ve imalini yaptırabilirler.

             b) Bu yerlerden faydalanmanın usul ve şekli talimatnamede
gösterilir.

             VI - Askeri nakil vasıtalarından istifade

             **Madde 108 –** Subay, askeri memur ve astsubaylar ile
aileleri aşağıdaki hallerde askeri kara ve deniz nakil vasıtalarından
faydalanabilirler:

             a) Mesaiye geliş ve gidiş için ihdas edilecek servis
vasıtalarından,

             b) Şehir içi ev eşyası ve mahrukat nakline tahsis edilecek
vasıtalardan,

             c) Uzak garnizonlarda oturanların kendileri ve ailelerinin
şehirle irtibatlarının temini ve çocuklarının okula götürülüp
getirilmesi için ihdas edilecek servis vasıtalarından,

             d) Umumi vasıtaların işlemediği garnizon ve kıtalara tayin
edilen subay, askeri memur ve astsubayların zati esyaları ile ailesi
efradı ve kendisi umumi vasıtanın en son gittiği yerden vazife mahalline
kadar askeri vasıta ile götürülür ve getirilir.

             e) **(Ek : 23/6/1976 - 2016/1 md.)** Acilen sevki gereken
hasta ve cenaze nakilleri için tahsis edilecek vasıtalardan,

             **(Ek : 23/6/1976 - 2016/1 md.)** Savaşta ve olağanüstü
hallerde, izinli personel ve hizmetin gerektirdiği diğer işlerde
görevlendirilecek personel ile sivil moral ekipleri, harekat bölgesine
ve harekatla ilgili diğer garnizonlara gidiş ve dönüşlerinde kara, deniz
ve hava ulaştırma araçlarından yararlandırılabilirler.

             **(Ek : 23/6/1976 - 2016/1 md.)** Barışta olağanüstü
hallerde, Genelkurmay Başkanının emri ile önemli kişiler veya görev ve
hizmetler için hava ulaştırma araçları tahsis edilebilir.

             Yukarıdaki maksatlar için nakil vasıtalarının tahsisi ve
bunlardan istifade şekli talimatname ile tesbit olunur.

3470

*VII - Sivil nakil vasıtalarından tenzilatlı istifade*

**Madde 109 –** Subay, askeri memur ve astsubaylar resmi elbiseli
oldukları veya sivil elbiseli iken hüviyet kartlarını ibraz ettikleri
takdirde Türkiye Cumhuriyeti Devlet Demiryolları ve Denizcilik Bankası
nakil vasıtalarında tenzilatlı olarak seyahat ederler.

Erbaş ve erler şehirlerarası seyahatlerde izin belgesi göstermek
suretiyle tenzilatlardan faydalanırlar. Şehiriçi seyahatlerde tenzilat
için izin belgesi aranmaz.

Sevk muhtırası ile yapılacak seyahatler tam ücrete tabidir.

P\) MERASİM

**Madde 110 –** Askeri merasimler; Askeri Merasim ve Protokol
Talimatnamesi esaslarına göre yapılır.

R\) HARB ESİRLERİ VE MÜLTECİLER

**Madde 111 –** Harb esirleri hakkında 6020 ve mülteciler hakkında da
4104 sayılı kanun hükümleri tatbik olunur.

S\) TABİİ AFETLERDE YARDIM

**Madde 112 –** Yer sarsıntısı, yangın, su basması, yer kayması, kaya
düşmesi, çığ ve benzeri tabii afetler zuhurunda 7269 sayılı kanun ve
ekleri hükümleri dahilinde hareket olunur.

T\) ASKERİ ÖĞRENCİLER

**Madde 113 –** a) **(Değişik: 28/5/2003-4861/19 md.)** Astsubay meslek
yüksek okulları, fakülte ve yüksek okullar ile harp okullarında okuyan
askerî öğrenciler ile astsubay nasbedilmek üzere temel askerlik
eğitimine tâbi tutulan adaylar, 1632 sayılı Askerî Ceza Kanunu ve 353
sayılı Askerî Mahkemeler Kuruluşu ve Yargılama Usulü Kanununun
uygulaması bakımından askerlik yükümlülüğü altına girmiş sayılır ve
diğer askerlere uygulanan hükümler bunlara da aynen uygulanır.

b\) **(Değişik: 28/5/2003-4861/19 md.)** Bütün askerî öğrenciler,
subaylara; astsubay hazırlama ve astsubay meslek yüksek okulu
öğrencileri ile astsubay nasbedilmek üzere temel askerlik eğitimine tâbi
tutulan adaylar, aynı zamanda astsubaylara karşı ast durumunda olup,
askerî öğrencilerin, belirtilen hallerin dışında, gerek kendi aralarında
gerekse erbaş ve erlere karşı astlık ve üstlük ilişkileri yoktur.

c\) Lise, ortaokul ve eşidi okullar askeri öğrencileri; bu kanunun 14
üncü maddesinin asta tahmil ettiği vazifeleri aynen yapmaya
mecburdurlar. Hilafına hareket edenler diğer askerlerin tabi olduğu
cezai müeyyidelere tabidirler.

d\) Bütün askeri öğrencilerin yalnız kendileri bu kanunun (G) bölümünde
belirtilen sağlık işleri ile ilgili hükümlerden ve şehiriçi ve
şehirlerarası seyahatten emsali sivil talebeler gibi tenzilatlı
tarifeden istifade ederler.(J) bölümünde gösterilen hükümler dahilinde
nöbet hizmetlerine sokulabilirler.

**Madde 114 –** Bu Kanunun yukarda gösterilen esasları da göz önünde
tutularak, askeri öğrenciler hakkında tatbik şekli talimatnamede ayrıca
teferruatlı olarak gösterilir.

Askeri öğrenciler diğer hususlarda kendi okul talimatlarına tabidirler.

U\) SİLAHLI KUVVETLERDE ÇALIŞAN SİVİL PERSONEL

**Madde 115 –** Silahlı Kuvvetlerde çalışan sivil memur, müstahdem,
müteferrik müstahdem ve gündelikçi sivil personel bu kanunun askerlere
tahmil ettiği sorumluluk ve hizmetlerin ifası bakımından:

a\) Amir vazifesi alanlar; maiyetindeki bütün askeri ve sivil personele
hizmetin icabettirdiği emirleri verebilir. Ceza vermek salahiyetleri
yoktur. Maiyetin cezalandırılması icabeden hallerde en yakın askeri
amire müracaat edilir.

b\) Bütün sivil personel emrinde çalıştıkları askeri amirlere karşı ast
durumunda olup bu kanunun 14 üncü maddesinin asta tahmil ettiği
vazifeleri aynen yapmaya mecburdurlar. **(Mülga ikinci cümle:
31/1/2013-6413/45 md.) (…)**

3471

 

             **Madde 116 –** Sivil personelin, bu kanunun askerlere
tanıdığı hak ve salahiyetlerden faydalanmaları ve mükellefiyetleri
yerine getirmeleri aşağıdaki esaslar dahilinde olur:

             a) Bu Kanunun müracat ve şikayet bölümlerinde gösterilen
usul, hak ve kayıtlara aynen tabidirler

             b) Bu Kanunun 33 üncü maddesinde gösterilen izin hakkındaki
hükümlere aynen riayetle mükellef olup senelik izinleri hususi
kanunlardaki esaslara göre tayin ve tanzim olunur.

            c) **(Değişik : 15/6/2005 - 5365/5 md.)** Hastalık ve vefat
hâllerinde Devlet memurları hakkında 657 sayılı Devlet Memurları Kanunu
hükümleri uygulanır. Bununla birlikte, Devlet memurları ve bakmakla
yükümlü olduğu aile fertleri; bunlardan harp ve vazife malûlü olanlar
ile bakmakla yükümlü bulundukları aile fertleri; harp ve vazife
malûllüğünü gerektiren nedenlerden dolayı vefat edenlerden aylığa
müstahak dul ve yetimleri; bu Kanunun 66 ncı maddesinin (a) ve (b)
fıkraları ile 67 nci maddesi ve 69 uncu maddesinin (d) bendi
hükümlerinden de aynen istifade ederler. Bu maddenin tatbikatında aile
fertleri tabiri içinde gösterilen eş, usul, füru, erkek ve kız
kardeşler, evlat edinen ve evlatlıklar ile üvey çocuklardır.

             d) Sivil personel Silahlı Kuvvetlerde gördükleri
hizmetlerin hususiyetleri göz önüne alınarak bu kanunun 77 nci maddesi
gereğince nöbet hizmetlerine sokulabilirler.

             e) Sivil personelin yalnız kendileri ordu pazarları ve
askeri kantinlerden aynen ve askerler gibi, askeri nakil vasıtalarından
ise bu kanunun 108 inci maddesi hükmünden faydalanabilirler.

             f) **(Değişik : 22/11/1990 - 3683/9 md.)** Sivil personelin
görevdeki kıyafetleri, Kıyafet Yönetmeliğinde gösterilir.

             g) **(Ek : 22/11/1990 - 3683/9 md.)** Milli Savunma
Bakanlığı ile Türk Silahlı Kuvvetleri kadrolarında veya kadro
açıklamalar bölümünde özel nitelikli olarak gösterilen görev yerlerine
atanan sivil memurlar Türk Silahlı Kuvvetleri sosyal tesislerinden
görevlendirildikleri kadro derecesindeki subaylar gibi istifade ederler.
Bu statüdeki sivil memurlar ile askeri personel arasındaki protokol
münasebetlerinin düzenlenmesinde de aynı esas uygulanır.

            **Madde 117 –** Bu Kanunun yukarıda gösterilen esasları da
gözönünde tutularak Silahlı Kuvvetlerde çalışan sivil personel hakkında
tatbik şekli talimatnamede ayrıca teferruatlı olarak gösterilir.

             **Madde 118 –** Bu Kanunun yürürlüğe girmesinden önce
muhtelif kanunlarda geçen erat tabiri "erbaş ve er" olarak
değiştirilmiştir.

             **Madde 119 –** 2771 sayılı Ordu Dahili Hizmet Kanunu ile
tadil ve ekleri ve 285O sayılı Kanunla tadil edilen 1111 sayılı Askerlik
Kanununun 1 inci maddesinin son fıkrası yürürlükten kaldırılmıştır.

             **Madde 120 –** Bu Kanunda mevcudolan hükümlerin Kara,
Deniz ve Hava Kuvvetlerinde, barış ve savaşta ve düşman karşısında
tatbik şekli Milli Savunma Bakanlığınca hazırlanacak talimatname ile
ayrıca tayin ve tafsil olunur.

**Ek Madde** **1 –** **(Ek: 10/3/2011-6191/10 md.)**

Sözleşmeli Erbaş ve Er Kanunu kapsamında istihdam edilen sözleşmeli
erbaş ve erlere, bu Kanunun erbaş ve erlere ilişkin hükümleri aynen
uygulanır.

             **Madde 121 –** Bu Kanunun sağlık işlerine ait 57 - 70 inci
madde hükümleri 1 Mart 1961 tarihinde diğer hükümleri yapılacak
talimatname ile birlikte 27 Mayıs 1961 tarihinde yürürlüğe girer.

             **Madde 122 –** Bu Kanun hükümlerini Bakanlar Kurulu
yürütür.

 

3472

 

             **4/1/1961 TARİHLİ VE 211 SAYILI KANUNA İŞLENEMEYEN
HÜKÜMLER:**

 

             1) **7/2/1990 tarihli ve 3612 sayılı Kanunun Geçici Maddesi
:**

             **Geçici Madde –** İlgili kanunlarında tüzükle düzenlenmesi
öngörülmekle birlikte bu Kanun ile yönetmelik şeklinde tanzimi uygun
bulunan hususlarla ilgili olarak çıkarılması gereken yönetmelikler
yürürlüğe girinceye kadar mevcut hükümlerin uygulanmasına devam olunur.

             2) **22/11/1990 tarihli ve 3683 sayılı Kanunun 10 uncu
maddesi :**

             **Madde 10 –** Asker kişilerle ilgili olup diğer kanunlarda
geçen "Kıyafet Kararnamesi" ibaresi, "Kıyafet Yönetmeliği" şeklinde
değiştirilmiştir.

             3) **23/2/2005 tarihli ve 5305 sayılı Kanunun Geçici
Maddesi :**

             **Geçici Madde 1-** Bu Kanunun yürürlüğe girmesinden önce
uzun süreli tedavi gerektiren hastalıklar nedeniyle okulları ile
ilişikleri kesilen askerî öğrencilerin tedavileri hakkında da 70 inci
maddenin ikinci fıkrası hükümleri uygulanır.

3473

 

 

             **211 SAYILI KANUNA EK VE DEĞİŞİKLİK GETİREN MEVZUATIN**

**                                 YÜRÜRLÜĞE GİRİŞ TARİHİNİ GÖSTERİR
LİSTE**

 

 
**Kanun                                                                                                                        
Yürürlüğe**

***     No.                               Farklı tarihte yürürlüğe giren
maddeler                      giriş tarihi***

       172                                                          
—                                                             19/2/1963

       725                                                          
—                                                             21/2/1966

       926           Kıta tazminatına ait
hükümleri                                                          1
Aralık 1967

                                                                                                                                        
tarihinden

                                                                                                                                    
geçerli olmak

                                                                                                                                         
üzere 172

                                                                                                                                     
nci maddede

                                                                                                                                         
gösterilen

                                                                                                                                    
yönetmeliğin

                                                                                                                                         
yürürlüğe

                                                                                                                                        
konulduğu

                                                                                                                                              
tarihte

                       Kademe terfii, aylıklar harçlıklar mahrumiyet
yeri ödeneği,

                       öğrenim yurtları ve burslar ile aile yardımı
ödeneği, ölüm yardımı

                       ödeneği, temsil giderleri, emeklilik ikramiyesi
(49 uncu madde

                       uyarınca verilecek tazminatlar hariç) ve yakacak
yardımına

                       ait
hükümleri                                                                                              
1/3/1970

                        Diğer
hükümleri                                                                                      
10/8/1967

     1423                                                          
—                                                             14/7/1971

     1582                                                          
—                                                               5/5/1972

     2016                                                          
—                                                               2/7/1976

     2083                                                          
—                                                             24/3/1977

     2259                                                          
—                                                             23/2/1980

     2318                                                          
—                                                           18/10/1980

     2537                                                          
—                                                           18/10/1981

     2861                                                          
—                                                             25/6/1983

     3084                                                          
—                                                             1/12/1984

     2771           İkinci
madde                                                                                            
16/5/1982

                        4, 6, 7, 10
maddeler                                                                                   
1/4/1983

                        Diğer
maddeleri                                                                                         
1/1/1983

KHK/243                                                       
—                                                           31/12/1984

KHK/336                                                       
—                                                               5/8/1988

     3612                                                          
—                                                             16/2/1990

     3683           4 üncü
maddesi                                                                                       
29/5/1991

                        Diğer
Maddeleri                                                                                    
29/11/1990

KHK/469                                                       
—                                                               2/1/1992

     3810                                                          
—                                                               3/7/1992

KHK/499                                                       
—                                                               2/9/1993

     4187                                                          
—                                                           13/10/1996

     4375                                                          
—                                                               2/8/1998

     4418                                                          
—                                                             29/7/1999

     4419                                                          
—                                                             29/7/1999

     4861                                                          
—                                                               6/6/2003

     4902                                                          
—                                                             24/6/2003

     5305           60, 66, 70 ve İşlenemeyen
Hüküm                                                          
26/2/2005

     5365                      68, 69, 70, 105,
116                                                                     
21/6/2005

 

3474

**211 SAYILI KANUNA EK VE DEĞİŞİKLİK GETİREN**

**MEVZUATIN VEYA ANAYASA MAHKEMESİ TARAFINDAN İPTAL**

**EDİLEN HÜKÜMLERİN YÜRÜRLÜĞE GİRİŞ TARİHİNİ**

**GÖSTERİR LİSTE**

  ---------------------------------------------------------------------------- ------------------------------------------------------------ ----------------------------
  **Değiştiren Kanunun/ İptal Eden Anayasa Mahkemesinin Kararının Numarası**   **211 sayılı Kanunun değişen veya iptal edilen maddeleri**   **Yürürlüğe Giriş Tarihi**
  **5758**                                                                     **69**                                                       **9/5/2008**
  **6191**                                                                     **3, Ek Madde 1**                                            **22/3/2011**
  **6413**                                                                     **115**                                                      **16/2/2013**
  **6496**                                                                     **2, 35, 43**                                                **31/7/2013**
  ---------------------------------------------------------------------------- ------------------------------------------------------------ ----------------------------

 

 

 

 
